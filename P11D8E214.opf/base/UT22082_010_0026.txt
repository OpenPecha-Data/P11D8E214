༄༅། །དམ་ཆོས་དགོངས་པ་ཡང་ཟབ་ལས། ཞི་ཁྲོ་རིགས་བསྡུས་ཀྱི་དཀྱིལ་འཁོར་གྱི་ཆོ་ག་དོན་གཉིས་མྱུར་འགྲུབ་ཀྱི་ཁ་སྒྱུར་ལྷན་ཐབས་དགོས་འདོད་མྱུར་འགྲུབ་ཅེས་བྱ་བ་བཞུགས་སོ།།

ན་མོ་གུ་རུ་དེ་ཝ་ཌཱ་ཀི་ནཱི་ཡེ། རྩ་བ་གསུམ་ལ་ཕྱག་འཚལ་ལོ། །དམ་ཆོས་དགོངས་པ་ཡང་ཟབ་ལས། ཞི་ཁྲོའི་དཀྱིལ་ཆོག་དོན་གཉིས་མྱུར་འགྲུབ་ཀྱི་ལྷན་ཐབས་ཁ་སྒྱུར་ནི། བུམ་བསྐྱེད་ལ། དག་ཅིང་དྲི་མེད་ཡིད་འོང་བའི། །སྔགས་ཀྱི་མཆོད་ཡོན་མཆོག་འདི་དག །དད་པས་བུམ་པའི་ལྷ་ལ་འབུལ། །དབང་དང་དངོས་གྲུབ་བསྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། དག་ཅིང་དྲི་མེད་ཡིད་འོང་བའི། །སྔགས་ཀྱི་ཞབས་བསིལ་མཆོག་འདི་དག །དད་པས་བུམ་པའི་ལྷ་ལ་འབུལ། །དབང་དང་དངོས་གྲུབ་བསྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་པཱ་དྱཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། མེ་ཏོག་འདི་རྣམས་བཟང་ཞིང་དགེ །དག་པའི་སྐྱེ་གནས་ལས་དག་པ། །དད་པས་བུམ་པའི་ལྷ་ལ་འབུལ། །དབང་དང་དངོས་གྲུབ་བསྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་པུཥྤཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །ནགས་ཚལ་ལས་བྱུང་རོ་ཡི་མཆོག །ཤངས་ལ་ཚིམ་བྱེད་དག་པ་འདི། །དད་པས་བུམ་པའི་ལྷ་ལ་འབུལ། །དབང་དང་དངོས་གྲུབ་བསྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་དྷཱུ་པཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །སྲིན་པོ་འཇོམས་ཤིང་དག་བྱེད་པ། །དགེ་ཞིང་མུན་པ་རྣམ་སེལ་བ། །དད་པས་བུམ་པའི་ལྷ་ལ་འབུལ། ། དབང་དང་དངོས་གྲུབ་བསྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཨཱ་ལོ་ཀེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །སྦྱར་དང་ཡོངས་སུ་གྱུར་པ་ཡི༑ ༑དྲི་ཡི་རྣམ་པ་ཇི་སྙེད་པ། །དད་པས་བུམ་པའི་ལྷ་ལ་འབུལ། །དབང་དང་དངོས་གྲུབ་བསྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་གནྡྷེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །ལྷ་བཤོས་གཙང་མ་ཐམས་ཅད་ནི། །བཟའ་དང་བཅའ་བའི་བྱེ་བྲག་བཅས། །དད་པས་བུམ་པའི་ལྷ་ལ་འབུལ། །དབང་དང་དངོས་གྲུབ་བསྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ནཻ་ཝི་དྱེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །དེ་ལས་གཞན་ཡང་མཆོད་པའི་ཚོགས། །

རོལ་མོ་དབྱངས་སྙན་ཡིད་འོང་བ། །དད་པས་བུམ་པའི་ལྷ་ལ་འབུལ །དབང་དང་དངོས་གྲུབ་བསྩལ་དུ་གསོལ །ཨོཾ་སརྦ་ཏ་ཐཱ་ག་ཏ་ཤཔད་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །ཡང༌། རྡོ་རྗེ་ལྷ་མོ་རབ་མཛེས་མཆོད་ཡོན་མ། །མཆོད་ཡོན་ཐོགས་ཤིང་སྙན་པའི་གླུ་དབྱངས་ལེན༑ ༑སྣ་ཚོགས་གར་སྒྱུར་འདོད་པའི་དཔལ་སྦྱིན་མ། །བཅོམ་ལྡན་བུམ་པའི་ལྷ་ལ་བདག་འབུལ་ལོ། །ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །སོགས། འདོད་ཡོན་ལྔ་འབུལ་བ་ནི། མཛེས་སྡུག་ལང་ཚོས་ལྷ་དབང་ཁེངས་པ་འཕྲོག །འཇོ་སྒེག་ཉམས་ལྡན་གཟུགས་ཀྱི་ལྷ་མོའི་ཚོགས༑ ༑མེ་ལོང་ཐོགས་པས་ས་གསུམ་གང་བ་རྣམས། །བུམ་པའི་ལྷ་ཚོགས་འཁོར་དང་བཅས་ལ་འབུལ། །ཨོཾ་སརྦ་ཏ་ཐཱ་ག་ཏ་རཱུ་པ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། དེ་བཞིན་དུ། གཟུགས་ཀྱི་གནས་སུ། སྒྲ། དྲི། རོ། རེག །མེ་ལོང་གི་གནས་སུ། པི་ཝང༌། དྲི་བཟང༌། ཞལ་ཟས། ན་བཟའ། ཞེས་དང༌། རཱུ་པའི་གནས་སུ། ཤཔད། གནྡྷེ། ར་ས། སྤརྴེ། ཞེས་བསྒྱུར། ཡང༌། གཟུགས་ཀྱི་ལྷ་མོ་རབ་མཛེས་མ། །གཟུགས་མཆོག་ཐོགས་པའི་སྒྱུ་འཕྲུལ་གར། །བུམ་པའི་ལྷ་ཚོགས་སྤྱན་ལ་འབུལ། །སྨིན་ཅིང་གྲོལ་བའི་དངོས་གྲུབ་སྩོལ། །ཨོཾ་སརྦ་ཏ་ཐཱ་ག་ཏ་རཱུ་པ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །སྒྲ་ཡི་ལྷ་མོ་རབ་སྙན་མ། །སྒྲ་སྙན་ཐོགས་པའི་སྒྱུ་འཕྲུལ་གར། །བུམ་པའི་ལྷ་ཚོགས་སྙན་ལ་འབུལ། །སྨིན་ཅིང་གྲོལ་བའི་དངོས་གྲུབ་སྩོལ། །ཤཔད༴ ༑དྲི་ཡི་ལྷ་མོ་རབ་བསུང་མ། །དྲི་བཟང་ཐོགས་པའི་སྒྱུ་འཕྲུལ་གར། །བུམ་པའི་ལྷ་ཚོགས་ཤངས་ལ་འབུལ། །སྨིན་ཅིང་གྲོལ་བའི་དངོས་གྲུབ་སྩོལ། །གནྡྷེ༴ །རོ་ཡི་ལྷ་མོ་རབ་བདའ་མ༑ ༑བཟའ་བ་ཐོགས་པའི་སྒྱུ་འཕྲུལ་གར། །བུམ་པའི་ལྷ་ཚོགས་ལྗགས་ལ་འབུལ། །སྨིན་ཅིང་གྲོལ་བའི་དངོས་གྲུབ་སྩོལ། །ར་ས༴ །རེག་བྱའི་ལྷ་མོ་རེག་འཇམ་མ། །གོས་བཟང་ཐོགས་པའི་སྒྱུ་འཕྲུལ་གར། །བུམ་པའི་ལྷ་ཚོགས་སྐུ་ལ་འབུལ། །སྨིན་ཅིང་གྲོལ་བའི་དངོས་གྲུབ་སྩོལ། །སྤརྴེ༴

།ཡང༌། ལྷ་དབང་གཟུགས་ཀྱི་ཁེངས་པ་འཕྲོག་བྱེད་པའི། །གཟུགས་ཀྱི་ལྷ་མོ་མེ་ལོང་ཐོགས་པ་ཡིས། །བུམ་པའི་ལྷ་ཚོགས་སྤྱན་གྱི་དགྱེས་པ་སྐོང༌། །དགྱེས་པར་བཞེས་ལ་དབང་གིས་སྨིན་པར་མཛོད། །ཨོཾ་སརྦ་ཏ་ཐཱ་ག་ཏ་རཱུ་པ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །དྲི་ཟའི་རྒྱུད་མང་སྙན་པ་ཟིལ་གནོན་པའི། །སྒྲ་ཡི་ལྷ་མོས་རྒྱུད་མང་མཛུབ་མོས་བསྐུལ། །བུམ་པའི་ལྷ་ཚོགས་སྙན་གྱི་དགྱེས་པ་སྐོང༌། །དགྱེས་པར་བཞེས་ལ་དབང་གིས་སྨིན་པར་མཛོད། །ཤཔད༴ །མ་ལ་ཡ་ཡི་དྲི་བསུང་ལ་འགོང་པའི། །དྲི་ཡི་ལྷ་མོས་དྲི་ཡི་དུང་ཞལ་ཐོགས། །བུམ་པའི་ལྷ་ཚོགས་ཤངས་ཀྱི་དགྱེས་པ་སྐོང༌། །དགྱེས་པར་བཞེས་ལ་དབང་གིས་སྨིན་པར་མཛོད། །གནྡྷེ༴ །ལྷ་ཡི་བདུད་རྩིའི་རོ་ལ་རབ་འཁུ་བའི། །རོ་ཡི་ལྷ་མོས་རོ་བརྒྱའི་བཟའ་བ་ཐོགས། །བུམ་པའི་ལྷ་ཚོགས་ལྗགས་ཀྱི་དགྱེས་པ་སྐོང༌། །དགྱེས་པར་བཞེས་ལ་དབང་གིས་སྨིན་པར་མཛོད། །ར་ས༴ །པཉྩ་ལི་ཀའི་གོས་ལ་ཕྲག་དོག་པའི། །རེག་བྱའི་ལྷ་མོས་སྲབ་འཇམ་གོས་བཟང་ཐོགས། །བུམ་པའི་ལྷ་ཚོགས་སྐུ་ཡི་དགྱེས་པ་སྐོང༌། །དགྱེས་པར་བཞེས་ལ་དབང་གིས་སྨིན་པར་མཛོད། །སྤརྴེ༴ །ཞེས་བསྒྱུར་རོ། །མདུན་བསྐྱེད་སྤྱན་འདྲེན་གྱི་གནས་འདིར་གཤེགས་སུ་གསོལ་གྱི་རྗེས་སུ། བཅོམ་ལྡན་བསྐལ་པ་གྲངས་མེད་དུ་མ་རུ། །འགྲོ་ལ་བརྩེ་ཕྱིར་ཐུགས་རྗེས་རྣམ་སྦྱོང་ཞིང༌༑ ༑སྨོན་ལམ་རྒྱ་ཆེན་དགོངས་པ་ཡོངས་རྫོགས་པ། །ཁྱེད་བཞེད་འགྲོ་དོན་མཛད་དུས་འདི་ལགས་ན། །དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། །རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང༌། །མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། །ཡོངས་བདག་འཁོར་དང་བཅས་པ་གནས་འདིར་གཤེགས། །བདག་སོགས་འགྲོ་བ་རྣམས་ལ་ཐུགས་བརྩེའི་ཕྱིར། །འཇའ་ཚོན་སྤེལ་ལེགས་རྣམ་པར་བཀོད་འདྲ་བའི། །གཞལ་མེད་ཁང་ཆེན་རབ་མཛེས་དམ་པ་འདིར། །པདྨ་ཉི་ཟླ་མཛེས་པའི་གདན་སྟེང་དུ། །དགྱེས་པའི་ཚུལ་གྱིས་ཅི་བདེར་བཞུགས་སུ་གསོལ། །བཞུགས་ནས་མཐའ་ཡས་འགྲོ་བའི་དོན་མཛད་གསོལ། །བཛྲ་ས་མཱ་ཛཿ

།སོགས་དཀྱུས་ལྟར་བྱ། མཆོད་པ་ནི། རབ་འབྱམས་རྒྱ་མཚོ་དཔག་མེད་ན། །མཆོད་ཡོན་ཇི་སྙེད་མཆིས་པ་དང༌། །བདག་གི་གུས་པས་བཤམས་པ་འདི། །ཇི་སྙེད་རྒྱལ་བ་སྲས་དང་བཅས། །དེ་སྙེད་རྣམས་ལ་བདག་འབུལ་ན། །ཐུགས་རྗེས་མངའ་བ་ཁྱེད་རྣམས་ཀྱིས། །ཅི་བདེར་བར་ནི་བཞེས་ནས་ཀྱང༌། །སེམས་ཅན་དོན་ཀུན་མཛད་དུ་གསོལ། །ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། དེ་བཞིན་དུ། ཞབས་བསིལ་ནས། རོལ་མོའི་བར། པཱ་དྱཾ་ནས། ཤཔྟའི་བར་སྦྱར་བ་ནི་རབ་འབྱམས་མ་ཆེ་བ་ཞེས་གྲགས། ཡང༌། རབ་འབྱམས་རྒྱ་མཚོ་དཔག་མེད་ན། །མཆོད་ཡོན་ཇི་སྙེད་མཆིས་པ་དང༌། །བདག་གི་གུས་པས་བཤམས་པ་འདི། །སངས་རྒྱས་སྲས་དང་བཅས་ལ་དབུལ། །ཨོཾ་སརྦ་སོགས་སྦྱར་བ་ནི་རབ་འབྱམས་མ་ཆུང་བར་གྲགས། ཡང༌། བསོད་ནམས་ཞིང་དུ་གྱུར་པའི་སངས་རྒྱས་ལ། །སྣང་ལ་རང་བཞིན་མེད་པའི་མཆོད་ཡོན་འདི། །སྣང་སྟོང་དབྱེར་མེད་སེམས་ཀྱིས་འབུལ་ལགས་ན། །བདེ་སྟོང་ཟག་མེད་ཐུགས་ཀྱིས་བཞེས་སུ་གསོལ། །ཨོཾ་སརྦ་སོགས་དང༌། ཡང༌། འཇིག་རྟེན་ཁམས་ནི་མཐའ་ཡས་པར། །ལྷ་རྫས་བཟང་པོའི་མཆོད་ཡོན་ནི། །དངོས་འབྱོར་ཡིད་ཀྱིས་རབ་སྤྲུལ་ཏེ། །རྒྱལ་བ་འཁོར་དང་བཅས་ལ་འབུལ། །ཨོཾ་སརྦ་སོགས་དང༌། ཡང༌། སྟོང་གསུམ་འདིའམ་གཞན་དག་ན། །ལྷ་རྫས་བཟང་པོའི་མཆོད་ཡོན་ནི། །དངོས་བཤམས་ཡིད་སྤྲུལ་མཐའ་ཡས་པ། །རྒྱལ་བ་ཞི་ཁྲོའི་ཚོགས་ལ་འབུལ། །ཨོཾ་སརྦ་སོགས་ཀྱིས་མཆོད། འདོད་ཡོན་ལྔ་ནི། ཡིད་འོང་མི་འོང་བར་མའི་གཟུགས་ཀྱི་ཚོགས། །རྣམ་གསུམ་གཟུགས་ཀྱི་རྡོ་རྗེ་མར་གྱུར་པ། །བླ་མ་རྣམས་དང་དཀྱིལ་འཁོར་ལྷ་ལ་འབུལ། །བཞེས་ནས་དངོས་གྲུབ་དམ་པའི་བཀའ་དྲིན་སྩོལ། །ཨོཾ་སརྦ་ཏ་ཐཱ་ག་ཏ་རཱུ་པ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། དེ་བཞིན་དུ། གཟུགས་ཀྱི་གནས་སུ། སྒྲ། དྲི། རོ། རེག་བྱ། རཱུ་པའི་གནས་སུ། ཤཔད། གནྡྷེ། ར་ས། སྤརྴེ། ཞེས་སྦྱར། ཡང༌། གཟུགས་ལ་རྣམ་གསུམ་ཞེས་བྱ་སྟེ། །ལྷ་རྣམས་ལ་ནི་མཆོད་པའི་ཕྱིར། །བདག་གིས་ཡོངས་སུ་འབུལ་བར་བགྱི། །དངོས་གྲུབ་དམ་པ་བསྩལ་དུ་གསོལ། །ཨོཾསརྦ་སོགས་དང༌།

ཡང༌། མེ་ལོང་ཐོགས་པ་གཟུགས་ཀྱི་ལྷ་མོ་ནི། །རྣམ་བཀྲ་འཇོ་སྒེག་རོལ་པའི་ལང་ཚོ་ངོམ། །གར་གྱི་རོལ་པས་སྐྱེ་དགུའི་ཡིད་འཕྲོག་མ། །བདག་གིས་བློས་བླངས་དཀྱིལ་འཁོར་ལྷ་ལ་འབུལ། །ཨོཾ་སརྦ་ཏ་ཐཱ་ག་ཏ་རཱུ་པ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །སིལ་སྙན་ཐོགས་པ་སྒྲ་ཡི་ལྷ་མོ་ནི༑ ༑རྣམ་བཀྲ་འཇོ་སྒེག་རོལ་པའི་ལང་ཚོ་ངོམ། །གར་གྱི་རོལ་པས་སྐྱེ་དགུའི་ཡིད་འཕྲོག་མ། །བདག་གིས་བློས་བླངས་དཀྱིལ་འཁོར་ལྷ་ལ་འབུལ། །ཨོཾ་སརྦ་ཏ་ཐཱ་ག་ཏ་ཤཔད་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །དུང་ཕོར་ཐོགས་པ་དྲི་ཡི་ལྷ་མོ་ནི། །རྣམ་བཀྲ་འཇོ་སྒེག་རོལ་པའི་ལང་ཚོ་ངོམ། །གར་གྱི་རོལ་པས་སྐྱེ་དགུའི་ཡིད་འཕྲོག་མ། །བདག་གིས་བློས་བླངས་དཀྱིལ་འཁོར་ལྷ་ལ་འབུལ། །ཨོཾ་སརྦ་ཏ་ཐཱ་ག་ཏ་གནྡྷེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །བཟའ་བཅའ་ཐོགས་པ་རོ་ཡི་ལྷ་མོ་ནི། །རྣམ་བཀྲ་འཇོ་སྒེག་རོལ་པའི་ལང་ཚོ་ངོམ། །གར་གྱི་རོལ་པས་སྐྱེ་དགུའི་ཡིད་འཕྲོག་མ། །བདག་གིས་བློས་བླངས་དཀྱིལ་འཁོར་ལྷ་ལ་འབུལ། །ཨོཾ་སརྦ་ཏ་ཐཱ་ག་ཏ་ར་ས་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །ལྷ་རྫས་ཐོགས་པ་རེག་བྱའི་ལྷ་མོ་ནི། །རྣམ་བཀྲ་འཇོ་སྒེག་རོལ་པའི་ལང་ཚོ་ངོམ། །གར་གྱི་རོལ་པས་སྐྱེ་དགུའི་ཡིད་འཕྲོག་མ། །བདག་གིས་བློས་བླངས་དཀྱིལ་འཁོར་ལྷ་ལ་འབུལ། །ཨོཾ་སརྦ་ཏ་ཐཱ་ག་ཏ་སྤརྴེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །ཞེས་པས་མཆོད། འདོད་པའི་སྒྱུ་རྩལ་དྲུག་ཅུ་བཞིར་མཁས་པ། །མེ་ལོང་རབ་ཐོགས་སྲིད་གསུམ་ཁེངས་པ་འཕྲོག །རྒྱལ་བ་ཞི་ཁྲོ་འཁོར་དང་བཅས་པ་ཡི། །སྤྱན་གྱི་དབང་པོ་ཚིམ་ཕྱིར་བདག་གིས་འབུལ། །ཨོཾ་སརྦ་ཏ་ཐཱ་ག་ཏ་རཱུ་པ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། དེ་བཞིན་དུ། མེ་ལོང་གི་གནས་སུ། པི་ཝང༌། དྲི་བཟང༌། ཞལ་ཟས། ན་བཟའ། ཞེས་དང༌། སྤྱན་གྱི་གནས་སུ། སྙན་གྱི།

ཤངས་ཀྱི། ལྗགས་ཀྱི། སྐུ་ཡི། ཞེས་དང༌། རཱུ་པའི་གནས་སུ། ཤཔད། གནྡྷེ། ར་ས། སྤརྴེ་སྦྱར་བས་མཆོད། ཡང༌། ཡིད་འཕྲོག་ན་ཆུང་ལྷ་ཡི་མཛའ་ན་མོ། །མཐོང་བ་ཙམ་གྱིས་བདེ་བ་ཀུན་སྤེལ་མ། །གཟུགས་མཆོག་ཐོགས་པ་རྒྱལ་བའི་ཚོགས་ལ་འབུལ། །གཟུགས་སྣང་གཟུགས་ཀྱི་རྡོ་རྗེར་འཆར་བར་ཤོག །ཨོཾ་སརྦ་ཏ་ཐཱ་ག་ཏ་རཱུ་པ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། །གཟུགས་ཀྱི་གནས་སུ། སྒྲ། དྲི། རོ། རེག །རཱུ་པའི་གནས་སུ། ཤཔད། གནྡྷེ། ར་ས། སྤརྴེ་སྦྱར་བས་མཆོད། རྒྱལ་སྲིད་བདུན་ནི། སྟོང་གསུམ་ཕྱོགས་བཅུའི་ཞིང་ཁམས་མཐའ་ཡས་སུ། །ལྷུན་གྱིས་གྲུབ་པའི་འཁོར་ལོ་རིན་པོ་ཆེ། །དཔག་ཡས་འབྱོར་པའི་ཚོགས་དང་ལྷན་ཅིག་ཏུ། །འཁོར་ལོས་སྒྱུར་རྒྱལ་ལྷ་མིའི་སྟོན་པར་འབུལ། །ཨོཾ་སརྦ་ཏ་ཐཱ་ག་ཏ་ཙཀྲ་རཏྣ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། འཁོར་ལོའི་གནས་སུ། ནོར་བུ། བཙུན་མོ། བློན་པོ། གླང་པོ། རྟ་མཆོག །དམག་དཔོན། ཙཀྲའི་མལ་དུ། མ་ཎི། སྟྲཱི། པ་རི་ཎཱ་ཡ་ཀ། ཧསྟི། ཨ་ཤྭ། ཀ་ཊ་ཀ་སེ་རཏྣ། ཡང༌༑ རྒྱལ་པོའི་སྲིད་ལ་འོས་པའི་རིན་པོ་ཆེ། །ལྷུན་གྲུབ་འབད་པ་མེད་པར་དོན་རབ་སྦྱིན། །ཕུལ་བྱུང་ལེགས་འོང་འཁོར་ལོ་རིན་པོ་ཆེ། །ཞི་ཁྲོ་རབ་འབྱམས་དཀྱིལ་འཁོར་ལྷ་ལ་དབུལ། །ཨོཾ་སརྦ་ཏ་ཐཱ་ག་ཏ་ཙཀྲ་རཏྣ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། འཁོར་ལོའི་གནས་སུ། ནོར་བུ། བཙུན་མོ། བློན་པོ། གླང་པོ། རྟ་མཆོག །དམག་དཔོན། ཙཀྲའི་མལ་དུ། མ་ཎི། སྟྲཱི། པ་རི་ཎཱ་ཡ་ཀ། ཧསྟི། ཨ་ཤྭ། ཀ་ཊ་ཀ་སེ་རཏྣ། ཡང༌། འཁོར་ལོས་སྒྱུར་རྒྱལ་དམ་པའི་རིན་ཆེན་རྫས། །དགོས་པ་མཆོག་སྦྱིན་འཁོར་ལོ་རིན་པོ་ཆེ། །ས་གསུམ་ཁེངས་པ་འཕྲོག་པའི་ཡོན་ཏན་གཏེར། །ཞི་ཁྲོ་ཡོངས་རྫོགས་མཆོད་ཕྱིར་བདག་གིས་འབུལ། །ཨོཾ་སརྦ་ཏ་ཐཱ་ག་ཏ་ཙཀྲ་རཏྣ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། འཁོར་ལོའི་གནས་སུ། ནོར་བུ། བཙུན་མོ༑ བློན་པོ། གླང་པོ། རྟ་མཆོག །དམག་དཔོན། ཙཀྲའི་མལ་དུ།

མ་ཎི། སྟྲཱི། པ་རི་ཎཱ་ཡ་ཀ། ཧསྟི། ཨ་ཤྭ། ཀ་ཊ་ཀ་སེ་རཏྣ། ཡང༌། ཞིང་འདིར་འཁོར་ལོ་རིན་ཆེན་གྱི། །མཁས་པ་དག་གིས་ཡོངས་བཀང་སྟེ། །དངོས་གྲུབ་འདོད་པ་འཇོ་བའི་ཕྱིར། །ཉིན་རེ་ཤེས་རབ་ཅན་གྱིས་འབུལ། །ཨོཾ་སརྦ་ཏ་ཐཱ་ག་ཏ་ཙཀྲ་རཏྣ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། འཁོར་ལོའི་གནས་སུ། ནོར་བུ། བཙུན་མོ། བློན་པོ། གླང་པོ། རྟ་མཆོག །དམག་དཔོན། ཙཀྲའི་མལ་དུ། མ་ཎི། སྟྲཱི། པ་རི་ཎཱ་ཡ་ཀ། ཧསྟི། ཨ་ཤྭ། ཀ་ཊ་ཀ་སེ་རཏྣ། ཡང༌། འཁོར་ལོ་རིན་ཆེན་དམ་པ་ཡིས༑ ༑ནམ་མཁའི་ཁམས་ཀུན་ཡོངས་བཀང་ནས། །ཞི་ཁྲོ་རིགས་བསྡུས་ལྷ་ལ་འབུལ། །ཆོས་ཀྱི་རྒྱལ་སྲིད་ཐོབ་པར་ཤོག །ཨོཾ་སརྦ་ཏ་ཐཱ་ག་ཏ་ཙཀྲ་རཏྣ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། འཁོར་ལོའི་གནས་སུ། ནོར་བུ། བཙུན་མོ། བློན་པོ། གླང་པོ། རྟ་མཆོག །དམག་དཔོན། ཙཀྲའི་མལ་དུ། མ་ཎི། སྟྲཱི། པ་རི་ཎཱ་ཡ་ཀ། ཧསྟི། ཨ་ཤྭ། ཨོཾ་སརྦ་ཏ་ཐཱ་ག་ཏ་ཀ་ཊ་ཀ་སེ་རཏྣ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྂ། སྒེག་སོགས་བརྒྱད་ནི། རྣམ་བཀྲ་ལྷ་རྫས་གོས་རྒྱན་ཀུན་ལྡན་པའི། །ལྷ་མོ་རབ་མཛེས་རྡོ་རྗེ་སྒེག་པ་མ། །དཀྱིལ་འཁོར་ལྷ་ཚོགས་དགྱེས་པ་བསྐྱེད་ཕྱིར་འབུལ། །ཐུགས་བརྩེས་བཞེས་ལ་འགྲོ་བའི་དོན་མཛད་གསོལ། །ཨོཾ་སརྦ་ཏ་ཐཱ་ག་ཏ་ལཱ་སྱ་པྲ་ཏཱིཙྪ་སྭཱ་ཧཱ། སྒེག་པའི་མལ་དུ། ཕྲེང་བ། གླུ་མཁན། གར་མཁན། མེ་ཏོག །བདུག་པ། སྣང་གསལ། དྲི་ཆབ། ལཱ་སྱའི་མལ་དུ། མཱ་ལེ། གཱི་ཏི། ནྲྀ་ཏྱཻ། པུཥྤེ། དྷཱུ་པེ། དཱི་པཾ། གནྡྷེ། ཞེས་དང༌། རྒྱལ་བ་ཞི་ཁྲོའི་ལྷ་ཚོགས་ལ། །རྡོ་རྗེ་སྒེག་མོའི་ཚོགས་རྣམས་ཀྱིས། །དགྱེས་པ་བསྐྱེད་ཕྱིར་མཆོད་པ་འབུལ། །བདག་དང་འགྲོ་ལ་བརྩེ་བར་མཛོད། །ཨོཾ་སརྦ་ཏ་ཐཱ་ག་ཏ་ལཱ་སྱ་པྲ་ཏཱིཙྪ་སྭཱ་ཧཱ། སྒེག་པའི་མལ་དུ། ཕྲེང་བ། གླུ་མཁན། གར་མཁན། མེ་ཏོག །བདུག་པ། སྣང་གསལ། དྲི་ཆབ། ལཱ་སྱའི་མལ་དུ། མཱ་ལེ། གཱི་ཏི། ནྲྀ་ཏྱཻ། པུཥྤེ། དྷཱུ་པེ། དཱི་པཾ། གནྡྷེ། ཡང༌། འདོད་པའི་ཡོན་ཏན་མཐའ་ཡས་ཀུན་གྱི་གཙོ། །ཡིད་བདེ་སྐྱེད་བྱེད་རྡོ་རྗེ་སྒེག་པ་མ། །ནམ་མཁའ་ཁྱབ་པའི་མཆོད་སྤྲིན་རྒྱ་མཚོ་ཡིས། །རྒྱལ་བ་ཞི་ཁྲོ་རབ་འབྱམས་རྟག་ཏུ་མཆོད། །ཨོཾ་སརྦ་ཏ་ཐཱ་ག་ཏ་ལཱ་སྱ་པྲ་ཏཱིཙྪ་སྭཱ་ཧཱ།

སྒེག་པའི་མལ་དུ། ཕྲེང་བ། གླུ་མཁན། གར་མཁན། མེ་ཏོག །བདུག་པ། སྣང་གསལ། དྲི་ཆབ། ལཱ་སྱའི་མལ་དུ། མཱ་ལེ། གཱི་ཏི། ནྲྀ་ཏྱཻ། པུཥྤེ། དྷཱུ་པེ། དཱི་པཾ། གནྡྷེ། ཡང༌། སྒེག་པའི་ཉམས་བརྒྱད་ཡིད་འོང་འདོད་དགུའི་དཔལ། །སྟོང་གསུམ་གང་བ་མཆོད་པའི་ལྷ་མོ་ནི། །སྣ་ཚོགས་འདོད་པའི་ཡོན་ཏན་དང་བཅས་པ། །རྒྱལ་བ་སྲས་བཅས་དགྱེས་པ་བསྐྱེད་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་ལཱ་སྱ་པྲ་ཏཱིཙྪ་སྭཱ་ཧཱ། ཕྲེང་ཐོགས་ལྷ་མོ་འཇོ་སྒེག་རོལ་བའི་ཉམས། །སྟོང་གསུམ་གང་བ་མཆོད་པའི་ལྷ་མོ་ནི། །སྣ་ཚོགས་འདོད་པའི་ཡོན་ཏན་དང་བཅས་པ། །རྒྱལ་བ་སྲས་བཅས་དགྱེས་པ་བསྐྱེད་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་མཱ་ལེ་པྲ་ཏཱིཙྪ་སྭཱ་ཧཱ། རབ་སྙན་དྲུག་སྐྱེས་མགྲིན་པའི་གླུ་དབྱངས་མཁན། །སྟོང་གསུམ་གང་བ་མཆོད་པའི་ལྷ་མོ་ནི། །སྣ་ཚོགས་འདོད་པའི་ཡོན་ཏན་དང་བཅས་པ། །རྒྱལ་བ་སྲས་བཅས་དགྱེས་པ་བསྐྱེད་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་གཱི་ཏི་པྲ་ཏཱིཙྪ་སྭཱ་ཧཱ། གར་གྱི་རྣམ་རོལ་ས་གསུམ་ཡིད་འཕྲོག་མ། །སྟོང་གསུམ་གང་བ་མཆོད་པའི་ལྷ་མོ་ནི། །སྣ་ཚོགས་འདོད་པའི་ཡོན་ཏན་དང་བཅས་པ། །རྒྱལ་བ་སྲས་བཅས་དགྱེས་པ་བསྐྱེད་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་ནྲྀ་ཏྱཻ་པྲ་ཏཱིཙྪ་སྭཱ་ཧཱ། མེ་ཏོག་རྣམ་བཀྲ་ཐོགས་པའི་དགའ་མ་ནི། །སྟོང་གསུམ་གང་བ་མཆོད་པའི་ལྷ་མོ་ནི། །སྣ་ཚོགས་འདོད་པའི་ཡོན་ཏན་དང་བཅས་པ། །རྒྱལ་བ་སྲས་བཅས་དགྱེས་པ་བསྐྱེད་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་པུཥྤེ་པྲ་ཏཱིཙྪ་སྭཱ་ཧཱ། བདུག་སྤོས་མཁའ་ཁྱབ་ཐོགས་པའི་ཡིད་འོང་མ། །སྟོང་གསུམ་གང་བ་མཆོད་པའི་ལྷ་མོ་ནི། །སྣ་ཚོགས་འདོད་པའི་ཡོན་ཏན་དང་བཅས་པ། །རྒྱལ་བ་སྲས་བཅས་དགྱེས་པ་བསྐྱེད་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་དྷཱུ་པེ་པྲ་ཏཱིཙྪ་སྭཱ་ཧཱ། ཉི་ཟླ་ལྟ་བུའི་སྣང་བ་ཐོགས་པའི་ཡུམ། །སྟོང་གསུམ་གང་བ་མཆོད་པའི་ལྷ་མོ་ནི། །སྣ་ཚོགས་འདོད་པའི་ཡོན་ཏན་དང་བཅས་པ། །རྒྱལ་བ་སྲས་བཅས་དགྱེས་པ་བསྐྱེད་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་དཱི་པཾ་པྲ་ཏཱིཙྪ་སྭཱ་ཧཱ།

དྲི་མཆོག་ཐོགས་པའི་མཛའ་མོ་རྨད་བྱུང་མ། །སྟོང་གསུམ་གང་བ་མཆོད་པའི་ལྷ་མོ་ནི། །སྣ་ཚོགས་འདོད་པའི་ཡོན་ཏན་དང་བཅས་པ། །རྒྱལ་བ་སྲས་བཅས་དགྱེས་པ་བསྐྱེད་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་གནྡྷེ་པྲ་ཏཱིཙྪ་སྭཱ་ཧཱ། ཡང༌། སྟོང་གསུམ་ཞིང་ཁམས་རབ་འབྱམས་རྒྱ་མཚོ་ཡི། །མཆོད་པའི་ལྷ་མོ་རྡོ་རྗེ་སྒེག་པ་མ། །མ་ལུས་བློ་ཡིས་བླངས་ནས་དཀྱིལ་འཁོར་པར། །འབུལ་གྱི་དངོས་གྲུབ་རྣམ་གཉིས་བཀའ་དྲིན་སྩོལ། ཨོཾ་སརྦ་ཏ་ཐཱ་ག་ཏ་ལཱ་སྱ་པྲ་ཏཱིཙྪ་སྭཱ་ཧཱ། སྒེག་པའི་མལ་དུ། ཕྲེང་བ། གླུ་མཁན། གར་མཁན། མེ་ཏོག །བདུག་པ། སྣང་གསལ། དྲི་ཆབ། ལཱ་སྱའི་མལ་དུ། མཱ་ལེ། གཱི་ཏི། ནྲྀ་ཏྱཻ། པུཥྤེ། དྷཱུ་པེ། དཱི་པཾ། ཨོཾ་སརྦ་ཏ་ཐཱ་ག་ཏ་གནྡྷེ་པྲ་ཏཱིཙྪ་སྭཱ་ཧཱ། བུམ་མདུན་གྱི་བསྟོད་པ་དང་དབང་གི་ཚིག་རྣམས་ནི་དཀྱིལ་ཆོག་གཞུང་དཀྱུས་ཀྱིས་ཆོག་ལ་སློབ་དཔོན་སྔགས་གཞུང་རྒྱ་མཚོའི་ཚིག་དོན་ལ་བྱང་བ་ཡིན་ན་དབང་གི་གསོལ་འདེབས་ནས་བཟུང་དམ་ཚིག་བླང་བའི་བར་སོ་སོའི་གོ་དོན་ལུང་རིགས་ཀྱི་བཤད་སྦྱར་ཚིག་རྒྱ་ཆེ་ཞིང་དོན་གནད་དུ་འབབ་པ་ཇི་ཙམ་སྤྲོས་ཀྱང་ཕུན་སུམ་ཚོགས་པའི་ཡན་ལག་ཡིན་ལ། ཡང་མི་ཤེས་ཀྱང་ཤེས་པར་རློམ་ཞིང་མཁས་པའི་བྱ་བ་ལ་འགྲན་པས་གསར་རྙིང་འདྲེས་མར་འཆད་པ་དང༌། ཚིག་དོན་ལ་གོ་འབྲེལ་གང་ཡང་མེད་པའི་ཉབ་ཉོབ་ཀྱི་བཤད་པ་མང་པོ་ནི་མཁས་པས་ཁྲེལ་ཞིང་བླུན་པོ་རྣ་བ་སུན་པ་ལས་གཞན་པའི་དགོས་པ་གང་ཡང་མེད་པས་གཞུང་གི་ཚིག་དོན་འཁྱོར་ལྷད་མེད་པར་གཙང་ཁྲིགས་སེ་བ་བྱས་ན་ལེགས་པ་ཡིན་ནོ།། །། ༈ །དེ་ནས་གཤིན་པོ་རྗེས་འཛིན་ལའང་ཚེ་ལས་འདས་པ་དེའི་སྒྲིབ་སྦྱོང་དང་གོ་འཕང་གཉིས་ཐོབ་པའི་དོན་འབྲས་ནི། དཀྱིལ་ཆོག་དཀྱུས་ཀྱི་ལྷོ་སྒོའི་ཆོ་ག་དེ་ཉིད་ཀྱིས་ངེས་པར་འགྲུབ་པར་གདོན་མི་ཟ་ཡང༌། འཇིག་རྟེན་ཚུར་མཐོང་བྱིས་བློའི་སྣང་ངོར་ཅུང་ཟད་རྒྱས་པ་ལ་དགའ་བ་དག་གིས་བྱ་ལུགས་ནི་གཉིས་ཡོད་དེ། ལྷོ་སྒོའི་ཆོ་ག་དཀྱུས་མ་ཅུང་ཟད་རྒྱས་པར་བྱ་བ་དང༌།

རིགས་དྲུག་གནས་འདྲེན་གྱི་ཚུལ་ལྟར་བྱ་བ་གཉིས་ཡོད་པ་ལས། །དང་པོ་ནི། དངོས་སུ་ཚེ་འདས་ཀྱི་རོ་ཡོད་ན་གནས་འདྲེན་གྱི་དཀྱིལ་འཁོར་སོ་སོའི་སྟེང་དུ་འདེགས་འཇོག་སྡོག་མི་བདེ་བའི་ལྷོ་སྒོ་དཀྱུས་མ་རྒྱས་པར་བྱ་ལ། རུས་བུའམ་བྱང་བུ་སོགས་འདེགས་འཇོག་དོག་བདེ་བ་རྣམས་ལ་ཕྱི་འགྱུར་གྱི་རྒྱུད་སྡེའི་ལྷོ་སྒོ་སོགས་ཅུང་ཟད་སྤྲོས་པ་ཆེ་ཞིང་དང་སྤྲོ་བ་རིགས་དྲུག་གནས་འདྲེན་བྱ་བ་སྐབས་སུ་བབ་པ་ཡིན་ནོ། །དེ་ལྟར་རྣམ་དབྱེ་ཕྱེད་པར་བྱས་ནས་དང་པོ་ལྷོ་སྒོ་རྒྱས་པར་སྤྲོ་ན། དཀྱིལ་ཆོག་གི་ལྷོ་སྒོའི་སྐབས་ལྕགས་ཀྱུའི་རྒྱས། ཉོན་ཅིག་ཚེ་འདས་རིགས་ཀྱི་བུ། །ཞེས་པ་ནས། འདིར་ཤོག་ཅིག །ཅེས་པའི་བར་ཚིག་སྣ་བསྟུང་བ་དེའི་མལ་དུ། ཀྱེ་ཧོཿ ཉོན་ཅིག་ཚེ་འདས་རིགས་ཀྱི་བུ། །འཚོ་བར་བྱེད་པའི་ཚེ་ཟད་དེ། །ལྔ་ཕུང་སྒྱུ་མའི་གྲོང་ཁྱེར་ཞིག །ཕ་རོལ་གནས་སུ་སོང་བ་ཁྱོད། །རིགས་དྲུག་འཇིག་རྟེན་གར་སྐྱེས་ཀྱང༌། །འཁོར་བའི་གནས་ན་བདེ་བ་མེད། །ཁྱད་པར་ངན་སོང་གསུམ་གྱི་གནས། །སྲིད་པའི་སྡུག་བསྔལ་བསམ་མི་ཁྱབ། །དེ་བས་རིགས་ཀྱི་བུ་ཉོན་ཅིག །འཁོར་བའི་གནས་ལ་མ་ཆགས་ཤིང༌། །མ་རུངས་ལོག་པར་འདྲེན་པ་ཡི། །བློ་བྲིད་ཚིག་ལ་མ་ཉན་པར། །ཡི་དམ་བརྟན་པའི་སེམས་ཀྱིས་ནི། །དེང་གི་གནས་མཆོག་དམ་པ་འདིར། །ལྷ་དང་སློབ་དཔོན་སྤྱན་སྔ་རུ། །སྐད་ཅིག་ཡུད་ཀྱིས་འདིར་ཤོག་ཅིག །ཅེས་བཅུག །དེ་རྗེས་སྦྱང་བ་ཏིང་ལོས་བསྐོར་ཟིན་པའི་རྗེས་སུ། ཧཱུྂ་༌། ཡེ་ཤེས་བསྐལ་པ་མེ་ལྟར་འབར་བའི་འོད། །སོགས་ཀྱིས་ཁྲོ་བོ་སྤྱན་དྲངས། །བཞུགས་གསོལ་མཆོད་ནས། ཧཱུྂ་༌། ཆོས་ཉིད་སྟོང་པ་གཉིས་མེད་སོགས་རབ་གནས་རྒྱུད་དོན་རབ་གསལ་ལྟར་བྱས་ལ་དེ་རྗེས། ན་མོ། སངས་རྒྱས་ཀྱི་བཀའ་བདེན་པ་དང༌༑ ༑ཞེས་པ་ནས། བདེན་པ་ཆེན་པོའི་མཐུས་ཞེས་པའི་བར་སྔར་རྣམ་ཤེས་འགུགས་པའི་སྐབས་ལྟར་ལ། ཚེ་འདས་ཆེ་གེ་མོ་གསོན་གྱི་དུས་ཚེ་ལ་བར་དུ་གཅོད་ཅིང་ཞེས་པ་ནས།

བྲབ་པའི་བར་དཀྱིལ་ཆོག་དཀྱུས་ལྟར་སྦྱར། ཁྲུས་ཀྱི། འདི་ནི་ཕ་རོལ་ཕྱིན་དྲུག་ཆུ། །ཞེས་པ་ནས། འབྱུང་བའི་ངང་དུ་ཐིམ་པར་གྱུར་ཅིག །ཅེས་པའི་བར་དོར་ནས། །འདི་ནི་སྦྱིན་པའི་རང་བཞིན་ཆུ། །སེར་སྣའི་དྲི་མ་སྦྱོང་མཛད་ཅིང༌། །གཏོང་བ་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་ཁྲུས་བགྱིའོ། །ཨོཾ་ཧཱུྂ་ཏྲཱཾ་ཧྲཱིཿཨཱཿ པཉྩ་མ་ཧཱ་ཀྲོ་དྷ་ས་མ་ཡ་ཛཿ ཞེས་རྩ་སྔགས་མཐར། ཚེ་ལས་འདས་པ་ཆེ་གེ་མོའི་སེར་སྣའི་ལས་ཀྱི་སྒྲིབ་པ་དང་དེས་གནས་ངན་ལེན་དུ་སྐྱེ་བའི་འབྲས་བུ་ཐམས་ཅད་བྱང་ཞིང་དག་ནས། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་ནས་རྫོགས་པའི་བྱང་ཆུབ་རིན་པོ་ཆེ་ཐོབ་པའི་རྒྱུར་གྱུར་ཅིག །དེ་བཞིན་དུ། འདི་ནི་ཚུལ་ཁྲིམས་རང་བཞིན་ཆུ། །འཆལ་བའི་དྲི་མ་སྦྱོང་མཛད་ཅིང༌། །བསྲུང་བ་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་ཁྲུས་བགྱིའོ། །ཨོཾ་ཧཱུྂ་ཏྲཱཾ་སོགས་རྩ་སྔགས་མཐར། ཚེ་ལས་འདས་པ་ཆེ་གེ་མོའི་ཚུལ་འཆལ་གྱི་སྒྲིབ་པ་དང་དེས་གནས་ངན་ལེན་དུ་སྐྱེ་བའི་འབྲས་བུ་ཐམས་ཅད་བྱང་ཞིང་དག་ནས། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་ནས་རྫོགས་པའི་བྱང་ཆུབ་རིན་པོ་ཆེ་ཐོབ་པའི་རྒྱུར་གྱུར་ཅིག །འདི་ནི་བཟོད་པའི་རང་བཞིན་ཆུ། །ཁོང་ཁྲོའི་དྲི་མ་སྦྱོང་མཛད་ཅིང༌། །བྱམས་པ་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་ཁྲུས་བགྱིའོ། །ཨོཾ་ཧཱུྂ་ཏྲཱཾ་སོགས་རྩ་སྔགས་མཐར། ཚེ་ལས་འདས་པ་ཆེ་གེ་མོའི་ཁོང་ཁྲོའི་ལས་ཀྱི་སྒྲིབ་པ་དང་དེས་གནས་ངན་ལེན་དུ་སྐྱེ་བའི་འབྲས་བུ་ཐམས་ཅད་བྱང་ཞིང་དག་ནས། བཟོད་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་ནས་རྫོགས་པའི་བྱང་ཆུབ་རིན་པོ་ཆེ་ཐོབ་པའི་རྒྱུར་གྱུར་ཅིག །འདི་ནི་བརྩོན་འགྲུས་རང་བཞིན་ཆུ། །ལེ་ལོའི་དྲི་མ་སྦྱོང་མཛད་ཅིང༌། །ནན་ཏན་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་ཁྲུས་བགྱིའོ། །ཨོཾ་ཧཱུྂ་ཏྲཱཾ་སོགས་རྩ་སྔགས་མཐར།

ཚེ་ལས་འདས་པ་ཆེ་གེ་མོའི་ལེ་ལོའི་སྒྲིབ་པ་དང་དེས་གནས་ངན་ལེན་དུ་སྐྱེ་བའི་འབྲས་བུ་ཐམས་ཅད་བྱང་ཞིང་དག་ནས། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་ནས་རྫོགས་པའི་བྱང་ཆུབ་རིན་པོ་ཆེ་ཐོབ་པའི་རྒྱུར་གྱུར་ཅིག །འདི་ནི་བསམ་གཏན་རང་བཞིན་ཆུ། །རྣམ་གཡེང་དྲི་མ་སྦྱོང་མཛད་ཅིང༌། །ཏིང་འཛིན་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་ཁྲུས་བགྱིའོ། །ཨོཾ་ཧཱུྂ་ཏྲཱཾ་སོགས་རྩ་སྔགས་མཐར། ཚེ་ལས་འདས་པ་ཆེ་གེ་མོའི་རྣམ་གཡེང་གི་སྒྲིབ་པ་དང་དེས་གནས་ངན་ལེན་དུ་སྐྱེ་བའི་འབྲས་བུ་ཐམས་ཅད་བྱང་ཞིང་དག་ནས། བསམ་གཏན་གྱི་ཕ་རོལ་ཏུ་ཕྱིན་པ་ཡོངས་སུ་རྫོགས་ནས་རྫོགས་པའི་བྱང་ཆུབ་རིན་པོ་ཆེ་ཐོབ་པའི་རྒྱུར་གྱུར་ཅིག །འདི་ནི་ཤེས་རབ་རང་བཞིན་ཆུ༑ ༑རྨོངས་པའི་དྲི་མ་སྦྱོང་མཛད་ཅིང༌། །ཡེ་ཤེས་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་ཁྲུས་བགྱིའོ། །ཨོཾ་ཧཱུྂ་ཏྲཱཾ་སོགས་རྩ་སྔགས་མཐར། ཚེ་ལས་འདས་པ་ཆེ་གེ་མོའི་གཏི་མུག་རྨོངས་པའི་སྒྲིབ་པ་དང་དེས་གནས་ངན་ལེན་དུ་སྐྱེ་བའི་འབྲས་བུ་ཐམས་ཅད་བྱང་ཞིང་དག་ནས། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་ནས་རྫོགས་པའི་བྱང་ཆུབ་རིན་པོ་ཆེ་ཐོབ་པའི་རྒྱུར་གྱུར་ཅིག ༑སླར་ཀུ་ཤའི་ཆུན་པོས་རྟེན་ལ་བྱབ་ཅིང༌། འདོད་ཆགས་ཞེ་སྡང་གཏི་མུག་གསུམ། །འདི་དག་འཇིག་རྟེན་དུག་གསུམ་སྟེ། །བཅོམ་ལྡན་སངས་རྒྱས་དུག་མི་མངའ། །སངས་རྒྱས་བདེན་པས་དུག་བཅོམ་མོ། །རྩ་སྔགས་མཐར། ཚེ་ལས་འདས་པ་ཆེ་གེ་མོའི་ཉོན་མོངས་པ་དུག་གསུམ་རང་སར་ཞི་ནས་རྒྱལ་བ་ལྔའི་རང་བཞིན་དུ་གྲོལ་བར་གྱུར་ཅིག །འདོད་ཆགས་ཞེ་སྡང་གཏི་མུག་གསུམ། །འདི་དག་འཇིག་རྟེན་དུག་གསུམ་སྟེ། །བཅོམ་ལྡན་དམ་ཆོས་དུག་མི་མངའ། །དམ་ཆོས་བདེན་པས་དུག་བཅོམ་མོ། །རྩ་སྔགས་མཐར། ཚེ་ལས་འདས་པ་ཆེ་གེ་མོའི་ཉོན་མོངས་པ་དུག་གསུམ་རང་སར་ཞི་ནས་རྒྱལ་བ་ལྔའི་རང་བཞིན་དུ་གྲོལ་བར་གྱུར་ཅིག

།འདོད་ཆགས་ཞེ་སྡང་གཏི་མུག་གསུམ། །འདི་དག་འཇིག་རྟེན་དུག་གསུམ་སྟེ། །བཅོམ་ལྡན་དགེ་འདུན་དུག་མི་མངའ། །དགེ་འདུན་བདེན་པས་དུག་བཅོམ་མོ། །རྩ་སྔགས་མཐར། ཚེ་ལས་འདས་པ་ཆེ་གེ་མོའི་ཉོན་མོངས་པ་དུག་གསུམ་རང་སར་ཞི་ནས་རྒྱལ་བ་ལྔའི་རང་བཞིན་དུ་གྲོལ་བར་གྱུར་ཅིག །དེ་ནས་རྟེན་ལ་སས་བྱབ་ཅིང༌། ས་ནི་དུག་གི་ཕ་ཡིན་ཏེ། །ས་ནི་དུག་གི་མ་ཡང་ཡིན། །བཅོམ་ལྡན་ཞི་ཁྲོའི་བདེན་ཚིག་གིས། །དུག་གསུམ་ས་ཡི་ནང་དུ་སོང༌། །གང་བའི་སྣོད་དུ་དུག་སོང་ཞིག །རྩ་སྔགས་མཐར། ཆེ་གེ་མོའི་འབྱུང་བ་སའི་ཁམས་ཀྱི་དུག་ཐམས་ཅད་བྱང་ཞིང་དག་ནས་ཡུམ་སངས་རྒྱས་སྤྱན་མའི་ངོ་བོར་གྲོལ་བར་གྱུར་ཅིག །ཆུ་ནི་དུག་གི་ཕ་ཡིན་ཏེ། །ཆུ་ནི་དུག་གི་མ་ཡང་ཡིན། །བཅོམ་ལྡན་ཞི་ཁྲོའི་བདེན་ཚིག་གིས། །དུག་གསུམ་ཆུ་ནི་ནང་དུ་སོང༌། །གང་བའི་སྣོད་དུ་དུག་སོང་ཞིག །རྩ་སྔགས་མཐར། ཆེ་གེ་མོའི་འབྱུང་བ་ཆུའི་ཁམས་ཀྱི་དུག་ཐམས་ཅད་བྱང་ཞིང་དག་ནས་ཡུམ་མཱ་མ་ཀཱིའི་ངོ་བོར་གྲོལ་བར་གྱུར་ཅིག །མེ་ནི་དུག་གི་ཕ་ཡིན་ཏེ། །མེ་ནི་དུག་གི་མ་ཡང་ཡིན། །བཅོམ་ལྡན་ཞི་ཁྲོའི་བདེན་ཚིག་གིས། །དུག་གསུམ་མེ་ཡི་ནང་དུ་སོང༌། །གང་བའི་སྣོད་དུ་དུག་སོང་ཞིག །རྩ་སྔགས་མཐར། ཆེ་གེ་མོའི་འབྱུང་བ་མེའི་ཁམས་ཀྱི་དུག་ཐམས་ཅད་བྱང་ཞིང་དག་ནས་ཡུམ་གོས་དཀར་མོའི་ངོ་བོར་གྲོལ་བར་གྱུར་ཅིག །རླུང་ནི་དུག་གི་ཕ་ཡིན་ཏེ། །རླུང་ནི་དུག་གི་མ་ཡང་ཡིན། །བཅོམ་ལྡན་ཞི་ཁྲོའི་བདེན་ཚིག་གིས། །དུག་གསུམ་རླུང་གི་ནང་དུ་སོང༌། །གང་བའི་སྣོད་དུ་དུག་སོང་ཞིག །རྩ་སྔགས་མཐར། ཆེ་གེ་མོའི་འབྱུང་བ་རླུང་གི་ཁམས་ཀྱི་དུག་ཐམས་ཅད་བྱང་ཞིང་དག་ནས་ཡུམ་དམ་ཚིག་སྒྲོལ་མའི་ངོ་བོར་གྲོལ་བར་གྱུར་ཅིག །དེ་ནས་ཤིས་པ་བརྗོད་པ་ནི། ཨེ་མ་ཧོཿ འདུས་མ་བྱས་པའི་རྫོགས་སངས་རྒྱས། །འོད་ཕུང་ཆེན་པོ་ཀུན་ཏུ་བཟང༌། །ཆོས་སྐུའི་བཀྲ་ཤིས་གདོད་ནས་གྲུབ། །དེ་ཡིས་ཁྱོད་ལ་དགེ་གྱུར་ཅིག

།སྣ་ཚོགས་རོལ་པའི་ཆོ་འཕྲུལ་ལས། །རྒྱལ་བ་རིགས་ལྔ་ཞི་དང་ཁྲོ། །ལོངས་སྐུའི་བཀྲ་ཤིས་གདོད་ནས་གྲུབ། །དེ་ཡིས་ཁྱོད་ལ་དགེ་གྱུར་ཅིག །གང་འདུལ་དེར་སྣང་སྒྱུ་མའི་སྐུ། །རྡོ་རྗེ་སློབ་དཔོན་པདྨ་འབྱུང༌། །སྤྲུལ་སྐུའི་བཀྲ་ཤིས་གདོད་ནས་གྲུབ། །དེ་ཡིས་ཁྱོད་ལ་དགེ་གྱུར་ཅིག །རིག་འཛིན་ཆེན་པོ་རཏྣའི་ཞབས། །རྩ་བརྒྱུད་དམ་པ་ཀུན་གྱི་དངོས། །བླ་མའི་བཀྲ་ཤིས་ལྷུན་གྱིས་གྲུབ། །དེ་ཡིས་ཁྱོད་ལ་དགེ་གྱུར་ཅིག །དབང་ཆེན་རྒྱལ་པོ་ཡུམ་དང་རོལ། །ཡི་དམ་ཞི་ཁྲོ་ཀུན་གྱི་དངོས། །ཡི་དམ་བཀྲ་ཤིས་ལྷུན་གྱིས་གྲུབ། །དེ་ཡིས་ཁྱོད་ལ་དགེ་གྱུར་ཅིག །རྒྱལ་ཡུམ་རྡོ་རྗེ་རྣལ་འབྱོར་མ། །མ་ཚོགས་ཌཱ་ཀི་ཀུན་གྱི་དངོས། །མཁའ་འགྲོའི་བཀྲ་ཤིས་ལྷུན་གྱིས་གྲུབ། །དེ་ཡིས་ཁྱོད་ལ་དགེ་གྱུར་ཅིག །སྲུང་མ་མཐུ་ཆེན་རྣམ་པ་གསུམ། །དམ་ཅན་རྒྱ་མཚོ་ཀུན་གྱི་དངོས། །ཆོས་སྐྱོང་བཀྲ་ཤིས་ལྷུན་གྱིས་གྲུབ། །དེ་ཡིས་ཁྱོད་ལ་དགེ་གྱུར་ཅིག །དེ་ནས་རིགས་དྲུག་ཏུ་སྐྱེ་བའི་ས་བོན་བསྲེག་པ་ནི། སྤྲོས་པ་ལ་དགའ་ན་རོ་སོགས་ཀྱི་གནས་སོ་སོར་ས་བོན་དྲུག་པོ་ཤོག་བུ་ལ་བྲིས་པ་སྦྱར་ལ། ཚེ་ལས་འདས་པ་ཆེ་གེ་མོའི་སྤྱི་གཙུག་ལྷའི་ས་བོན་ཨ་དཀར་པོ། མགྲིན་པར་ལྷ་མ་ཡིན་གྱི་ས་བོན་སུ་སེར་པོ། སྙིང་གར་མིའི་ས་བོན་ནྲྀ་ལྗང་གུ། ལྟེ་བར་དུད་འགྲོའི་ས་བོན་དུ་དུད་ཁ། གསང་གནས་སུ་ཡི་དྭགས་ཀྱི་ས་བོན་པྲེ་སྐྱ་བོ། རྐང་མཐིལ་གཉིས་སུ་དམྱལ་བའི་ས་བོན་ཏྲི་དམར་ནག་རྣམས་གསལ་བར་གྱུར་པར་དམིགས། བདག་དང་དཀྱིལ་འཁོར་པའི་ཐུགས་ཀ་ནས་ལྕགས་ཀྱུ་ལྟ་བུའི་འོད་ཟེར་འཕྲོས་པས། ཚེ་ལས་འདས་པ་ཆེ་གེ་མོ། འགྲོ་བ་རིགས་དྲུག་ཏུ་སྐྱེ་བར་བྱེད་པའི་རྒྱུ་མི་དགེ་བ་དང་རྐྱེན་ངན་པ་གང་ཡོད་པ་དང༌། དེ་རྣམས་སུ་སྐྱེ་བའི་འབྲས་བུ་དང་བཅས་རང་རང་གི་ས་བོན་སོ་སོའི་མདོག་མཐུན་དུ་བཀུག་པ་ས་བོན་སོ་སོ་ལ་ཐིམ་པར་གྱུར། ཨོཾ་ཧཱུྂ་ཏྲཱཾ་ཧྲཱིཿཨཱཿ

པཉྩ་མ་ཧཱ་ཀྲོ་དྷ་ས་མ་ཡ་ཛཿ ཨ་སུ་ནྲྀ་ཏྲི་པྲེ་དུ་ཨངྐུ་ཤ་ཛཿ ཛཿཧཱུྂ་བཾ་ཧོཿ ས་བོན་སོ་སོ་ལ་ཐིམ་གཉིས་སུ་མེད་པར་གྱུར། བདག་གིས་སྔགས་བཟླས་པའི་འོད་ཟེར་ལས་སྔགས་ཕྲེང་ཡེ་ཤེས་ཀྱི་མེ་འོད་འབར་བར་ཚར་དྲུག་སྤྲོས། ཚེ་འདས་ཀྱི་གནས་སོ་སོའི་ས་བོན་གྱི་མཐར་གཡས་སུ་བསྐོར་ཞིང་འཁོད། ཅེས་དང༌། རྩ་སྔགས་ཚར་བཅོ་བརྒྱད་བཟླས་ལ། སྔགས་ཕྲེང་རྣམས་ལས་འོད་ཟེར་ཡེ་ཤེས་ཀྱི་མེ་རབ་ཏུ་འབར་བས་ས་བོན་དྲུག་པོ་ཐུལ་ཐུལ་སྲེག་ཅིང་ས་བོན་བསྲེགས་པའི་ཤུལ་དུ། སྐུ་གསུང་ཐུགས་དཔའ་བོའི་འབྲུ་ཨོཾ་ཨཱཿཧཱུྂ་དཀར་དམར་མཐིང་གསུམ་བརྩེགས་མ་རེ་རེ་གསལ་བར་སྔགས་ཕྲེང་རྣམས་སོ་སོར་ཐིམ་པས། ཚེ་ལས་འདས་པ་ཆེ་གེ་མོ། འགྲོ་བ་རིགས་དྲུག་ཏུ་སྐྱེ་བའི་ལས་དང་རྐྱེན་དང་འབྲས་བུ་ངན་སོང་ཐམས་ཅད་བྱང་ཞིང་དག་པར་གྱུར། ཨོཾ་ཨཱཿཧཱུྂ། ཞེས་བརྗོད། དེ་ནས། ཆོས་སྐུ་ནམ་མཁའ་ལྟ་བུར་དབྱེར་མེད་ཀྱང༌། །ཞེས་པ་ནས། གོ་འཕང་རིན་པོ་ཆེ་ཐོབ་པར་གྱུར་ཅིག་གི་བར་དཀྱིལ་མཆོག་དཀྱུས་ལྟར་དང༌། དེ་ནས་མཎྜལ་གསོལ་གདབ་ནས་དམ་ཚིག་ཁས་བླང་གཏང་རག་གི་མཎྜལ་གྱི་བར་དཀྱིལ་ཆོག་གི་དབང་རྣམས་གཞུང་ཇི་ལྟ་བར་བསྐུར༑ དེ་ནས་ཟས་གཏད་ནི། སྐད་ཅིག་གིས་པད་ཟླའི་གདན་ལ་ཚེ་འདས་ཧཱུྂ་ལས་རྡོ་རྗེ་སེམས་དཔའ་ཞེས་པ་ནས། ཕྱག་འཚལ་ཕྱག་ན་རྡོ་རྗེ་ལ། །ཞེས་པའི་བར་དཀྱིལ་ཆོག་ལྟར་ལ། བཟའ་བཏུང་རྣམས་བསངས་སྦྱངས། སྟོང་པའི་ངང་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་བྷྲཱུཾ་ལས་བྱུང་བའི་བཟའ་བ་དང་བཅའ་བ་བཏུང་བ་འདོད་ཡོན་ལྔའི་ཚོགས་ཐམས་ཅད་དྭངས་ཤིང་ཐོགས་པ་མེད་པ་ལྷའི་རྫས་ལྟ་བུས་ཡོངས་སུ་གང་བ། བསྔོས་པ་ཙམ་གྱིས་ཚེ་འདས་ཆེ་གེ་མོའི་མིག་གི་ཡུལ་དུ་གཟུགས་མཛེས་པ། རྣ་བའི་ཡུལ་དུ་སྒྲ་སྙན་པ། སྣའི་ཡུལ་དུ་དྲི་ཞིམ་པ། ལྕེའི་ཡུལ་དུ་རོ་བདའ་བ། ལུས་ཀྱི་ཡུལ་དུ་རེག་བྱ་འཇམ་པ་གང་ལ་གང་དགོས་པ་མ་ཚང་བ་མེད་པ་འདོད་པའི་ཡོན་ཏན་ལྔ་དང་ལྡན་པ་ལ་ལོངས་སྤྱོད་པའི་སྐལ་པ་དང་ལྡན་པར་གྱུར།

ཨོཾ་བཛྲ་སྥ་ར་ཎ་ཁཾ་ཞེས་བྱིན་གྱིས་བརླབས་ལ། ཁ་དོག་དབྱིབས་ལེགས་སོགས་ནས། མོས་བློས་ཚེ་འདས་ཁྱོད་ལ་འདི་བསྔོས་པས། །ཚིམས་ནས་བླ་མེད་བྱང་ཆུབ་མྱུར་ཐོབ་ཤོག །ཅེས་མཇུག་བསྒྱུར་ཞིང༌། ཨོཾ་རཱུ་པ་ཀཱ་མ་གུ་ཎ་བཛྲ་པཱུ་ཛི་ཏེ་ཧཱུྂ། ཞེས་སོ་སོར་སྦྱར་བ་དང༌། སླར་ཡང་འདོད་ཡོན་རྣམས་མེར་སྲེག་ཅིང༌། ཧཱུྂ་༌། ཚེ་འདས་ལུས་བརྗེས་རིགས་ཀྱི་བུ་ཁྱོད་ཉོན། །བྱམས་གདུང་ཡིད་ལ་བཅག་པའི་གཉེན་འདུན་དང༌། །སྨོན་ལམ་ལས་འབྲེལ་མཐུན་པའི་གྲོགས་རྣམས་དང༌། །ཡུན་དུ་འགྲོགས་པའི་ལས་དབང་སྐལ་མེད་ཀྱང༌། །བརྩེ་བའི་སེམས་ཀྱིས་ལོངས་སྤྱོད་སྣ་ཚོགས་བསགས། །ཐུགས་རྗེའི་ཐབས་དང་ལྡན་པའི་སློབ་དཔོན་གྱིས། །ལོངས་སྤྱོད་གཏེར་ཆེན་འཕྲུལ་གྱི་ནོར་རྫས་དང༌། རོ་མཆོག་བཅུད་དང་ལྡན་པའི་བཟའ་བ་དང༌། །སྣ་ཚོགས་ཚིམ་པ་སྐྱེད་པའི་བཅའ་བ་དང༌། །ཉོན་མོངས་གདུང་བ་སེལ་བའི་བཏུང་བ་བཤམས། །ཏིང་འཛིན་སྔགས་དང་ཕྱག་རྒྱས་བྱིན་བརླབས་ཏེ། །ཚེ་འདས་རིགས་ཀྱི་བུ་ལ་བསྔོས་པ་ཡིས། །བཀྲེས་སྐོམ་སྡུག་བསྔལ་མ་ལུས་ཀུན་ཞི་ནས། །ཡུན་གྱི་ཟས་དང་སྐོམ་དུ་འགྱུར་བར་ཤོག །འདོད་ཡོན་ལོངས་སྤྱོད་འདི་ལྟར་དཔག་མེད་ཀྱང༌། །གཟུགས་སྒྲ་དྲི་རོ་རེག་བྱ་ལ་སོགས་རྫས། །དངོས་སུ་འབྱོར་བཤམས་ཡིད་ཀྱིས་ལེགས་སྤྲུལ་ནས། །ཏིང་འཛིན་སྔགས་དང་ཕྱག་རྒྱས་བྱིན་བརླབས་ཏེ། །ཚེ་འདས་རིགས་ཀྱི་བུ་ལ་བསྔོས་པ་ཡིས། །འདོད་ཡོན་ལོངས་སྤྱོད་དཔལ་ལ་སྤྱོད་པར་ཤོག །ཅེས་བསྔོས། དེ་ནས་ལམ་བསྟན་པ་ནི། ཨེ་མ། ཉོན་ཅིག་ཚེ་འདས་རིགས་ཀྱི་བུ། །དམྱལ་བའི་ཚ་གྲང་བསྲན་མི་བཟོད། །ཡི་དྭགས་བཀྲེས་སྐོམ་རབ་ཏུ་ཕོངས། །དུད་འགྲོ་བླུན་རྨོངས་མུན་པ་འདྲ། །མི་ཡི་སྐྱེ་བ་མི་རྟག་འགྱུར། །ལྷ་མིན་འཐབ་རྩོད་མེ་ལྟར་འབར༑ ༑ལྷ་ཡང་གཡེང་བས་ཆོས་དང་བྲལ། །རིགས་དྲུག་གནས་ན་བདེ་བ་མེད། །འཁོར་བ་སྡུག་བསྔལ་རང་བཞིན་ཡིན། །དེ་བས་འཁོར་བར་མ་ཆགས་པར། །འདི་ནས་ནུབ་ཀྱི་ཕྱོགས་རོལ་ན༑ ༑བདེ་བ་ཅན་གྱི་ཞིང་ཁམས་ཡོད། །ཆོས་དབྱིངས་རྣམ་དག་གཞལ་ཡས་ཁང༌། །ཆོས་སྐུ་རྟོག་བྲལ་ནམ་མཁའ་འདྲ། །ལོངས་སྐུ་ཡེ་ཤེས་འཇའ་ཚོན་འདྲ། །སྤྲུལ་སྐུ་ཡིད་བཞིན་ནོར་བུ་འདྲ༑ ༑བཅོམ་ལྡན་ཆོས་རྗེ་འོད་དཔག་མེད། །བྱང་ཆུབ་སེམས་དཔའི་འཁོར་གྱིས་བསྐོར། །སྲིད་པར་སྦྱོར་བ་ཡོངས་སུ་ཟད། །རྣམ་གྲོལ་བདེ་བའི་དངོས་གྲུབ་བརྙེས། །ཞིང་གི་ཡོན་ཏན་བསམ་མི་ཁྱབ། །བུ་ཁྱོད་དེ་རུ་ལམ་བསྟན་གྱི། །འོད་དཔག་མེད་པའི་མཚན་བཟུང་ལ། །ཞིང་མཆོག་དེ་རུ་འགྲོ་བར་གྱིས། །ཨོཾ་ཨ་མི་དེ་ཝ་ཧྲཱིཿཔདྨ་དྷ་རི་ཧཱུྂ།

ཞེས་བརྗོད། སླར་དཀྱིལ་འཁོར་དང་ཚེ་འདས་ཀྱི་བར་དུ་སྣང་གསལ་གཅིག་བཤམས་ལ་སྦར་ཏེ། ཀྱེ་མ། ཚེ་འདས་རིགས་ཀྱི་བུ་ཁྱོད་ཉིད། །གལ་ཏེ་མི་ཤེས་རྨོངས་པ་ཡིས། །འཇིག་རྟེན་མུན་རུམ་འཐོམས་པ་ན། །མ་རིག་མུན་སེལ་སྒྲོན་མེ་འདིས། །ཡེ་ཤེས་སྣང་བ་ཐོབ་གྱུར་ཅིག །ཨོཾ་ཛྙཱ་ན་བཛྲ་ཨཱ་ལོ་ཀེ་ཧྲཱིཿ ཞེས་བརྗོད། ཚེ་ལས་འདས་པ་ཆེ་གེ་མོ་དེས་བདེ་བ་ཅན་གྱི་ཞིང་བཀྲ་ལམ་གྱིས་མཐོང་ཞིང་རྒྱལ་བ་འོད་དཔག་མེད་འཁོར་ལ་ཆོས་སྟོན་པ་མངོན་སུམ་གྱིས་མཇལ་བས་དེར་སྐད་ཅིག་ལ་འགྲོ་བའི་བསམ་པ་དྲག་པོ་སྐྱེས་པར་གྱུར་པར་བསམ། སླར་ཡང༌། ཨེ་མ། དཀོན་མཆོག་རིན་ཆེན་དཔལ་ཞིང་དུ། །དཀོན་མཆོག་རིན་ཆེན་ལས་བྱུང་བའི། །དཀོན་མཆོག་རིན་ཆེན་འོད་ཟེར་གྱི། །རིན་ཆེན་ཕྲེང་བ་རྣམ་དག་པ། །ཚོགས་ཀྱི་ལམ་དང་སྦྱོར་བའི་ལམ། །མཐོང་བའི་ལམ་དང་སྒོམ་པའི་ལམ། །བླ་ན་མེད་པའི་ཁྱད་པར་ལམ། །བྱང་ཆུབ་བར་ཆད་མེད་པའི་ལམ། །རྣམ་པར་གྲོལ་བའི་ལམ་རྣམས་ལ། །བརྟེན་ནས་སྡིག་པ་ཀུན་བྱང་ནས། །འཕགས་པའི་ལམ་དེར་བགྲོད་པར་ཤོག །དཀོན་མཆོག་གསུམ་གྱི་ཐུགས་རྗེ་དང༌། །གསང་སྔགས་བསྒྲུབས་པའི་བདེན་པ་དང༌། །སྔགས་འཆང་རྒྱལ་བའི་བྱིན་རླབས་ཀྱིས། །ཞིང་མཆོག་དེར་ནི་སྐྱེ་བར་ཤོག །ཨོཾ་རཏྣེ་རཏྣེ་མ་ཧཱ་རཏྣེ་རཏྣ་ཀི་རཏྣེ་མཱ་ལ་བི་ཤུདྡྷེ་ཤོ་དྷཱ་ཡ་སརྦ་པཱ་པཾ་ཧཱུྂ་ཕཊ། ཅེས་དང༌། སླར་ཡང༌། ཧྲཱིཿ པདྨ་འདམ་གྱིས་མ་གོས་ལྟར། །སྲིད་གསུམ་དྲི་མས་མ་གོས་ཤིང༌། །སྲིད་པའི་པདྨོ་ལས་བྱུང་བའི། །བདེ་བ་ཅན་དུ་སྐྱེ་བར་ཤོག །ཨོཾ་པདྨེ་པདྨེ་པདྨ་སཾ་བྷ་ཝེ་སུ་ཁ་བ་ཏཱི་གཙྪནྟུ་སྭཱ་ཧཱ། ཞེས་ལམ་སྦྱང༌། སླར། ཀྱེ་མ། འཕགས་མཆོག་རྒྱལ་པོའི་ཐུགས་རྗེའི་འོད་ཟེར་དང༌། །ཚེ་འདས་དད་པའི་ཤུགས་ཀྱིས་རྒྱུད་སྦྲེལ་ནས། །སྐད་ཅིག་ཙམ་ལ་གཉིས་མེད་གཅིག་པའི་འགྲོས། །བདེ་ཅན་གནས་སུ་མྱུར་དུ་བགྲོད་པར་ཤོག །ཨོཾ་ཛྙཱ་ན་ས་མ་ཡ་སཏྭ་ཧྲཱིཿ ཕཊ། ཅེས་བརྗོད་མ་ཐག་ཏུ་བདེ་བ་ཅན་ནས་མགོན་པོ་འོད་དཔག་ཏུ་མེད་པའི་ཐུགས་ཀ་ནས་འོད་ཟེར་དམར་པོ་སྐར་མདའ་བཏང་བ་ལྟར་ཤར་གྱིས་བྱུང་བ་ཚེ་འདས་ལ་ཕོག་མ་ཐག

།ཚེ་འདས་ཀྱི་རྣམ་པར་ཤེས་པ་ཨ་ཡིག་དཀར་པོར་གྱུར་པ་རྡོ་ཁབ་ལེན་གྱིས་ལྕགས་ཕྱེ་བླངས་པ་ལྟར་སྐད་ཅིག་ལ་རྩེན་གྱིས་བླངས་ནས། འོད་དཔག་མེད་ཀྱི་ཐུགས་ཀར་འུབ་ཀྱིས་ཐིམ་པར་གྱུར་པར་བསམ། དེ་ནས་རྣམ་དག་ཞིང་གི་སྨོན་ལམ་འདི་ལྟར་གདབ་བོ། །ཨེ་མ། འདི་ནས་ནུབ་ཀྱི་ཕྱོགས་རོལ་ན༑ ༑བདེ་བ་ཅན་གྱི་ཞིང་ཁམས་ན། །སེམས་ཅན་སྲོག་ནི་ས་ཡིན་ཏེ། །ས་ལ་ཤི་ཞེས་བྱ་བ་མེད། །དེ་བཞིན་རིགས་ཀྱི་བུ་ཁྱོད་ཀྱང༌། །སངས་རྒྱས་སྤྱན་དང་གཉིས་སུ་མེད། །བདེའོ་སྐྱིད་དོ་རྣམ་དག་ཞིང༌། །ཞིང་མཆོག་དེར་ནི་སྐྱེ་བར་ཤོག །ཨེ་མ། འདི་ནས་ནུབ་ཀྱི་ཕྱོགས་རོལ་ན། །བདེ་བ་ཅན་གྱི་ཞིང་ཁམས་ན། །སེམས་ཅན་སྲོག་ནི་ཆུ་ཡིན་ཏེ། །ཆུ་ལ་ཤི་ཞེས་བྱ་བ་མེད། །དེ་བཞིན་རིགས་ཀྱི་བུ་ཁྱོད་ཀྱང༌། །མཱ་མ་ཀཱི་དང་གཉིས་སུ་མེད། །བདེའོ་སྐྱིད་དོ་རྣམ་དག་ཞིང༌། །ཞིང་མཆོག་དེར་ནི་སྐྱེ་བར་ཤོག །ཨེ་མ། འདི་ནས་ནུབ་ཀྱི་ཕྱོགས་རོལ་ན། །བདེ་བ་ཅན་གྱི་ཞིང་ཁམས་ན། །སེམས་ཅན་སྲོག་ནི་མེ་ཡིན་ཏེ། །མེ་ལ་ཤི་ཞེས་བྱ་བ་མེད། །དེ་བཞིན་རིགས་ཀྱི་བུ་ཁྱོད་ཀྱང༌། །གོས་དཀར་མོ་དང་གཉིས་སུ་མེད། །བདེའོ་སྐྱིད་དོ་རྣམ་དག་ཞིང༌། །ཞིང་མཆོག་དེར་ནི་སྐྱེ་བར་ཤོག །ཨེ་མ། འདི་ནས་ནུབ་ཀྱི་ཕྱོགས་རོལ་ན། །བདེ་བ་ཅན་གྱི་ཞིང་ཁམས་ན། །སེམས་ཅན་སྲོག་ནི་རླུང་ཡིན་ཏེ། །རླུང་ལ་ཤི་ཞེས་བྱ་བ་མེད༑ ༑དེ་བཞིན་རིགས་ཀྱི་བུ་ཁྱོད་ཀྱང༌། །དམ་ཚིག་སྒྲོལ་དང་གཉིས་སུ་མེད། །བདེའོ་སྐྱིད་དོ་རྣམ་དག་ཞིང༌། །ཞིང་མཆོག་དེར་ནི་སྐྱེ་བར་ཤོག །ཅེས་དང༌། གཞན་ཡང་སྨོན་ལམ་གང་ཤེས་གདབ། དེ་ནས་རོ་ཡིན་ན་སྲེག་སྒྲུབ་གང་ཡིན་བྱ། རུས་བུ་ཡིན་ན་སཱཙྪ་གདབ། མིང་བྱང་ཡིན་ན། གསོན་ཅིག་དགོངས་ཤིག་སོགས་ཀྱིས་དཀྱིལ་ཆོག་དཀྱུས་ལྟར་བསྲེག་གོ། །། ༈ །ད་ནི་རིགས་དྲུག་གནས་འདྲེན་བྱེད་ན། དཀྱིལ་ཆོག་གཙོ་ལས་ཀྱི་བུམ་པ་གཉིས་མིན་པའི་བུམ་པ་གཞན་ཁ་དོག་དཀར་པོ་ལ་མགུལ་ཆིངས་དཀར་པོ་ཁ་རྒྱན་དང་ལྡན་པའི་ནང་དུ་རྒྱུན་འབབ་ཀྱི་ཆུ་དང༌།

འོ་མ་ག་པུར་ཙནྡན་དཀར་པོ་རྣམས་ཀྱི་ཆུས་སུམ་གཉིས་བཀང་བ་ཞིག་སློབ་དཔོན་གྱི་ཉེ་ལོགས་སུ་མཆོད་པ་དང་བཅས་བཤམས་ལ། བསངས་སྦྱངས། སྟོང་པའི་ངང་ལས་བྷྲཱུཾ་ལས་མཚན་ཉིད་ཐམས་ཅད་རྫོགས་པའི་བུམ་པའི་ནང་དུ་བདུད་རྩིའི་རྒྱ་མཚོ་ཆེན་པོ་དཀར་ཞིང་བསིལ་བའི་མདངས་དང་ལྡན་པའི་དབུས་སུ། པདྨ་དཀར་པོ་དང་ཟླ་བའི་གདན་ལ་ཧཱུྂ་དང་རྡོ་རྗེ་དཀར་པོ་ལས་བྱུང་བའི་རྡོ་རྗེ་སེམས་དཔའ་སྐུ་མདོག་དཀར་པོ་མཚན་དཔེས་བརྒྱན་ཅིང་རལ་པའི་ཐོར་ཅོག་བཅིངས་པ། དར་དང་རིན་པོ་ཆེས་བརྒྱན་པ། ཕྱག་གཡས་རྡོ་རྗེ་རྩེ་ལྔ་པ་ཐུགས་ཀར་འཛིན་ཅིང་གཡོན་དྲིལ་བུ་དཀུར་བརྟེན་པ། ཞབས་སེམས་དཔའི་སྐྱིལ་ཀྲུང་གིས་བཞུགས་པའི་པང་དུ་ཡུམ་རྡོ་རྗེ་སྙེམས་མ་སྔོན་མོ། གཡས་གྲི་གུག་དང་གཡོན་ཐོད་པ་འཛིན་པས་ཡབ་ཀྱི་མགུལ་ནས་འཁྱུད་པ། ཞབས་པདྨའི་སྐྱིལ་ཀྲུང་གིས་ཡབ་ཀྱི་སྐེད་པར་འཁྲིལ་བ་དར་དང་རིན་པོ་ཆེས་བརྒྱན་པ། ཡབ་ཡུམ་གཉིས་ཀའི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཀར་ཧཱུྂ་སྔོན་པོས་མཚན་པ་ལས་འོད་འཕྲོས་པས་ཡེ་ཤེས་སེམས་དཔའ་སྤྱན་དྲངས། ཛཿཧཱུྂ་བཾ་ཧོཿ གཉིས་སུ་མེད་པར་ཐིམ་ཞིང་རིགས་ལྔས་དབུ་བརྒྱན་པར་གྱུར་པར་དམིགས། ཨོཾ་བཛྲ་སཏྭ་ཨརྒྷཾ་པྲ་ཏཱིཙྪ་སྭཱ་ཧཱ། ཞེས་པ་ནས། ཤཔདའི་བར་གྱིས་མཆོད། རྡོ་རྗེ་སེམས་དཔའ་སེམས་དཔའ་ཆེ། །རྡོ་རྗེ་དེ་བཞིན་གཤེགས་པ་ཀུན། །རྡོ་རྗེ་དང་པོ་ཀུན་ཏུ་བཟང༌། །ཕྱག་འཚལ་རྡོ་རྗེ་སེམས་དཔའ་ལ༑ ༑ཞེས་བསྟོད། རྡོ་རྗེ་སེམས་དཔའི་ཐུགས་ཀར་ཟླ་བའི་དབུས་སུ་ཧཱུྂ་དཀར་པོའི་མཐར། ཨོཾ་བྷ་ག་ཝ་ཏེ་ཤྲཱི་བཛྲ་སཏྭ་ཧཱུྂ་ཨཱཿ ཞེས་པའི་སྔགས་ཕྲེང་དཀར་པོས་བསྐོར་བ། བདག་གིས་སྔགས་བཟླས་པས་ས་བོན་སྔགས་ཕྲེང་རྡོ་རྗེ་སེམས་དཔའ་ཡབ་ཡུམ་གྱི་སྐུ་ལས་བདུད་རྩི་དཀར་པོ་བབ་བུམ་པ་གང་བར་གྱུར་པར་དམིགས་ལ། སྔགས་དེ་ཉིད་ཅི་འགྲུབ་བཟླ། མཐར་མཆོད་ཅིང་བསྟོད་ནས། བཅོམ་ལྡན་འདས་རྡོ་རྗེ་སེམས་དཔའ་ཡབ་ཡུམ་གྱིས་ཚེ་ལས་འདས་པ་ཆེ་གེ་མོ་འགྲོ་བ་རིགས་དྲུག་དུ་སྐྱེ་བའི་ལས་བསགས་པ་དང༌།

རྒྱུ་དེས་རིགས་དྲུག་ཏུ་སྐྱེ་བ་བླངས་སམ་ལེན་པར་འགྱུར་བ་ཐམས་ཅད་བྱང་ཞིང་དག་ནས་དཔལ་ཀུན་ཏུ་བཟང་པོའི་གོ་འཕང་ཐོབ་པར་མཛད་དུ་གསོལ། ཞེས་གསོལ་བ་གདབ། རྡོ་རྗེ་སེམས་དཔའ་ཡབ་ཡུམ་སྙོམས་པར་ཞུགས་པས་བདེ་བ་ཆེན་པོ་མཆོག་ཏུ་མི་འགྱུར་བའི་རོས་ཡོངས་སུ་ཚིམས་ནས་བདུད་རྩིའི་ངོ་བོར་ཞུ་བ་བུམ་ཆུ་དང་དབྱེར་མེད་དུ་འདྲེས་པར་གྱུར་པར་བསམ། རྩ་བའི་དཀྱིལ་འཁོར་གྱི་ལྷོ་སྒོར་རྡུལ་ཚོན་གྱི་དབང་སྟེགས་པདྨ་དཀར་པོ་འདབ་མ་བརྒྱད་པ་དང༌། དེའི་འོག་ཏུ་པདྨ་འདབ་བཞི་ལྟེ་བ་དང་བཅས་པའམ། མ་འཛོམ་ན་འབྲུ་ཚོམ་བཞི་དབུས་དང་ལྔ་པ་དྲུག་ཚར་དུ་སྦྲེངས་པའི་དབང་སྟེགས་ངོས་ཀྱི་དེའི་ལྟེ་བར་ལྷའི་ས་བོན་ཨ་དཀར་པོ། དེའི་འོག་ཏུ་ལྷ་མིན་གྱི་ས་བོན་སུ་སེར་པོ། དེའི་འོག་ཏུ་མིའི་ས་བོན་ནྲྀ་ལྗང་གུ། དེའི་འོག་ཏུ་དུད་འགྲོའི་ས་བོན་དུ་དུད་ཁ། དེའི་འོག་ཏུ་ཡི་དྭགས་ཀྱི་ས་བོན་པྲེ་ཐལ་སྐྱ། དེའི་འོག་ཏུ་དམྱལ་བའི་ས་བོན་ཏྲི་ནག་པོ་རྣམས་བཀོད། དཀྱིལ་འཁོར་རེ་རེའི་མདུན་དུ་གསེར་སྐྱེམས་དང་ངར་གླུད་གཏོར་མ་ཆངས་བུ་དང་བཅས་པ་རེ་རེ་བཤམས། ཐུབ་པ་དྲུག་ནི་ཙཀ་ལི་ཡང་ཉེར་བསྡོགས་བྱས་ལ། བྱང་བུའམ་རུས་བུ་ཐོག་མར་དམྱལ་བའི་དཀྱིལ་འཁོར་གྱི་དབུས་སུ་བཀོད་ལ། ལྷོ་སྒོའི་ཆོ་ག་རྟེན་བསྐྱེད་ཅིང་རྣམ་ཤེས་དགུག་པ་ནི། ཀྱེ་ཧོཿ ཉོན་ཅིག་ཚེ་འདས་རིགས་ཀྱི་བུ། །ཞེས་པ་ནས། ཏིལ་གྱི་སྦྱིན་སྲེག་བཛྲ་མུའི་བར་དཀྱུས་ལྟར་བྱ། དེ་ནས་སྡིག་པ་ཕྲལ་བའི་སྔགས་འདིར་མི་བྱེད་པར་བཞག་ནས། ཇི་ལྟར་བལྟམས་པ་ཙམ་གྱིས་ནི། །ཞེས་པ་ནས། ཀཱ་ཡ་བི་ཤོ་དྷ་ནི་སྭཱ་ཧཱའི་བར་བཟང་ཁྲུས་དཀྱུས་ལྟར་བྱས་ལ། ཚེ་ལས་འདས་པ་ཆེ་གེ་མོ་ཞེས་བྱ་བ་ཉོན་མོངས་པ་ཞེ་སྡང་ཤས་ཆེ་ཞིང་དེའི་དབང་གིས་སྲོག་བཅད་པ་སོགས་ཞེ་སྡང་གི་ལས་ཀྱིས་མཚམས་སྦྱར་བའི་རྣམ་པར་སྨིན་པ་དམྱལ་བའི་གནས་སུ་སྐྱེས་ཟིན་ནམ། འོན་ཏེ་དེར་སྐྱེ་བའི་རིགས་ཅན་ཞིག་ཡིན་ན་སྦྱིན་པའི་བདག་པོས་དེའི་ཆེད་དུ་དགེ་བའི་རྩ་བ་ཇི་སྙེད་ཅིག་བགྱིས་པའི་མཐུ་དང༌།

བདག་ཅག་གིས་རྒྱལ་བ་ཞི་ཁྲོ་རིགས་བསྡུས་ཀྱི་དཀྱིལ་འཁོར་ཆེན་པོ་ཞལ་ཕྱེ་ནས་དམྱལ་བའི་གནས་ནས་དྲང་བར་བགྱིའོ། །ཞེས་བརྗོད་ནས་གསེར་སྐྱེམས། ཨོཾ་ཨཿཧཱུྂ། ལན་གསུམ་གྱིས་བྱིན་བརླབས་ནས། ཚེ་འདས་ལུས་བརྗེས་ཆེ་གེ་མོ་ཁྱོད་ཉིད། །གསོན་ལ་བདུད་དུ་བྱེད་པ་རྣམས་དང་ནི༑ ༑གཤིན་ལ་ལྕགས་སུ་བྱེད་པའི་ལོག་འདྲེན་བགེགས། །བཅུད་ལྡན་རིན་ཆེན་གསེར་སྐྱེམས་འདི་བཞེས་ལ། །ཚེ་འདས་བླ་གཟུགས་བཟུང་བ་གཏང་དུ་གསོལ། །ཅེས་གསེར་སྐྱེམས་འབུལ། གླུད་གཏོར། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ། ཨོཾ་སཾ་བྷ་ར་སཾ་བྷ་ར་ཧཱུྂ། ལན་གསུམ། ཨོཾ་ཛྙཱ་ན་ཨ་ཝ་ལོ་ཀི་ཏེ་ན་མཿས་མནྟ་སྥ་ར་ཎ་རསྨི་སཾ་བྷ་ཝ་ས་མ་ཡ་མ་ཧཱ་མ་ཎི་དུ་རུ་དུ་རུ་ཧྲྀ་ད་ཡ་ཛྭ་ལ་ནི་ཧཱུྂ། ཞེས་ལན་གསུམ་གྱིས་བྱིན་གྱིས་བརླབས་ལ། ཧཱུྂ་༌། གཙང་སྦྱར་གླུད་དང་གཏོར་མ་རྒྱན་ལྡན་འདི། །སྲིད་པའི་རྩེ་ནས་མནར་མེད་གནས་ཡན་ཆད། །འཕགས་པའི་སྤྱན་གྱིས་གཟིགས་པའི་སེམས་ཅན་རྣམས། །ཕྱོགས་མེད་གླུད་དང་གཏོར་མ་འདི་བསྔོས་པས། །དམྱལ་བའི་གནས་འཁྱམས་ལན་ཆགས་བྱང་བར་ཤོག །ཅེས་གླུད་གཏོར་ཕྱིར་དོར། བགེགས་དང་ཕྲལ་བ་ནི། ཧཱུྂ་༌། སྙིང་རྗེའི་ཞིང་གྱུར་ཁམས་གསུམ་སེམས་ཅན་དང༌། །ལན་ཆགས་མགྲོན་གྱུར་བགེགས་རིགས་ཐམས་ཅད་ལ། །གཏོར་མ་བཏང་ཞིང་གསེར་སྐྱེམས་བྱིན་ཟིན་གྱི། །ངོམས་ཤིང་ཚིམ་གྱུར་རང་རང་གནས་སུ་དེངས། །ཞེས་དང༌། རྩ་སྔགས་དང་ཧཱུྂ་བཞིའི་སྔགས་བརྗོད། སྡིག་པ་ཕྲལ་བ་ནི། རྩ་སྔགས་དང༌། ཨོཾ་ད་ཧ་ད་ཧ་སརྦ་ན་རཀྐ་ག་ཏེ་ཧེ་ཏུ་མཱུ་ལ་སུ་བི་ནིཤྩི་ཏ་ཧཱུྂ་ཕཊ། ཅེས་བཟླས་ཤིང་བྱེ་མ་དང་ཡུངས་དཀར་གྱིས་བྲབ། ལས་བུམ་གྱི་ཆུས་བཀྲུས་ཞིང༌། ཧཱུྂ་༌། ཡོན་ཏན་རྒྱ་མཚོ་དཔག་མེད་པའི། །ཏིང་འཛིན་སྔགས་ལྡན་ཁྲུས་ཀྱི་ཆུ། །ཡེ་ཤེས་ཆུ་ཟླའི་དཀྱིལ་འཁོར་ན། །རྣམ་ཤེས་པདྨོ་འདི་བཀྲུས་པས། །མུ་ཏིག་དཀར་པོ་དྲི་མེད་ལྟར། །དག་པར་མ་གྱུར་གང་ཡང་མེད། །ཚེ་འདས་ལུས་ངག་ཡིད་གསུམ་གྱི། །ཞེ་སྡང་སྡིག་སྒྲིབ་དག་གྱུར་ཅིག

།ཅེས་དང༌། འདི་ནི་བཟོད་པའི་རང་བཞིན་ཆུ། །ཞེ་སྡང་དྲི་མ་སྦྱོང་མཛད་ཅིང༌༑ ༑བྱམས་པ་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་ཁྲུས་བགྱིའོ། །ཨོཾ་ཧཱུྂ་ཏྲཱཾ་ཧྲཱིཿཨཱཿ པཉྩ་མ་ཧཱ་ཀྲོ་དྷ་ས་མ་ཡ་ཛཿ ཞེས་རྩ་སྔགས་མཐར། ཚེ་འདས་ཆེ་གེ་མོ་ཞེ་སྡང་གི་ལས་ཀྱིས་དམྱལ་བར་སྐྱེ་བའི་རྒྱུ་དང་འབྲས་བུ་ཐམས་ཅད་བྱང་ཞིང་དག་པར་གྱུར་ཅིག །ཅེས་བརྗོད། སླར། བཟོད་པའི་སྟོབས་ཀྱིས་སངས་རྒྱས་ཡང་དག་འཕགས། །མི་ཡི་སེངྒེ་བཟོད་པའི་སྟོབས་རྟོགས་ནས༑ ༑སྙིང་རྗེ་ཅན་གྱི་གྲོང་ཁྱེར་འཇུག་པ་ན། །བཟོད་པའི་སྟོབས་ཀྱི་སྒྲ་ནི་སྒྲོག་པར་འགྱུར། །བཟོད་པ་གང་གི་རྣམ་པར་དགེ་བ་ཡི། །ཤིས་པ་མཆོག་གིས་ཁྱོད་ལ་དགེ་གྱུར་ཅིག །ཅེས་ཤིས་པ་བརྗོད༑ ཚེ་འདས་ཀྱི་རྐང་མཐིལ་དུ་དམྱལ་བའི་ས་བོན་ཏྲི་ནག་པོ་གནས་པ་ལ་ཞེ་སྡང་གི་ལས་བསགས་པ་དང༌། དེའི་འབྲས་བུ་དམྱལ་བར་སྐྱེ་བ་ཐམས་ཅད་སྐད་ཅིག་ལ་བསྡུས་ཏྲི་ནག་པོ་ལ་ཐིམ། བདག་དང་མདུན་བསྐྱེད་ཀྱི་ཐུགས་ཀ་ནས་ཡེ་ཤེས་ཀྱི་མེ་འོད་སྤྲོས་དམྱལ་བའི་ས་བོན་བསྲེགས་ཤིང་སྦྱངས་པར་གྱུར། ཨོཾ་ཧཱུྂ་ཏྲཱཾ་ཧྲཱིཿཨཱཿ པཉྩ་མ་ཧཱ་ཀྲོ་དྷ་ས་མ་ཡ་ཛཿ ཞེས་རྩ་སྔགས་མཐར། ན་རཀྐ་ག་ཏ་དྷཱ་ཏུ་ཛྙཱ་ན་ཨ་ན་ལ་ཛྭ་ལ་རཾ་ཧཱུྂ་ཕཊ། ཅེས་བརྗོད། དམྱལ་བའི་ཐུབ་པས་དབང་བསྐུར་ཞིང༌། ཧཱུྂ་༌། དམྱལ་བའི་གནས་ཀྱི་སེམས་ཅན་ལས་ངན་རྣམས། །ཚ་གྲང་སྡུག་བསྔལ་ཉེན་པ་སྦྱོང་མཛད་པ། །དམྱལ་བའི་ཐུབ་པ་ཆོས་ཀྱི་རྒྱལ་པོ་ཡིས། །ཚེ་འདས་ཆེ་གེ་མོ་ཞེས་བྱ་བ་འདི། །ཞེ་སྡང་ལས་ངན་དམྱལ་བར་སྐྱེ་བའི་རྒྱུ། །དེ་རྐྱེན་འབྲས་བུ་བཅས་པ་མྱུར་སྦྱངས་ནས། །དམྱལ་བའི་གནས་ནས་དྲང་བར་མཛད་དུ་གསོལ། །ཨོཾ་ན་རཀྐ་མུ་ནི་ཨ་བྷི་ཥིཉྩ་མཱཾ། ཞེས་བསྐུར། རྡོར་སེམས་ཀྱི་བུམ་པས་དབང་བསྐུར་ཞིང༌། ཧཱུྂ་༌། རིན་ཆེན་བུམ་པ་མཁའ་དབྱིངས་ཡུམ་གྱི་ཀློང༌། །བུམ་རྫས་བཅུད་ལྡན་ཁྱབ་བདག་རྡོ་རྗེ་སེམས། །བུམ་ཆུ་ཐུགས་རྗེའི་རྒྱུན་བཟང་ཟླ་བསིལ་ཆུས། །ཚེ་འདས་ཞེ་སྡང་ལས་སྒྲིབ་ཀུན་སྦྱངས་ནས། །དམྱལ་བའི་གནས་ངན་ལེན་ལས་གྲོལ་གྱུར་ཅིག

།ཨོཾ་བྷ་ག་ཝ་ཏེ་ཤྲཱི་བཛྲ་སཏྭ་ཀ་ལ་ཤ་ཨ་བྷི་ཥིཉྩ་ཧཱུྂ། ཞེས་དང༌། ཡིག་བརྒྱ་བརྗོད་ཅིང་དབང་བསྐུར་བུམ་ཆུས་བཀྲུ། དེ་ནས། ཧཱུྂ་༌། ཡི་དམ་ཞི་ཁྲོ་དམྱལ་བའི་སྐྱབས། །སྔོན་ཚེ་ཉིད་ནས་བསྒྲུབས་པའི་ལྷ། །ལྷ་མཆོག་ཁྱོད་ལ་བདག་སྐྱབས་མཆི། །བདག་ཅག་ཐུགས་རྗེས་རྗེས་བཟུང་ནས། །སྡུག་བསྔལ་བདེ་བར་དྲང་དུ་གསོལ། །ཞེས་ཚེ་འདས་ཀྱིས་སྐྱབས་སུ་སོང་བས་དམྱལ་བའི་གནས་ངན་ལེན་ལས་ཐར་བར་བསམས་ལ། ཀྱེ་མ་ཨ་ནི་བརྗོད་དང་བྲལ། །སྟོང་དང་མི་སྟོང་མཚན་མ་མེད། །ཡོད་མེད་དབུ་མའང་མཐའ་དང་བྲལ། །མ་བྱུང་མ་སྐྱེས་སྙིང་པོ་ཨ། སྒྲ་གྲག་ཆོས་ཀུན་ག་ལ་ཡོད། །གདོད་ནས་ཀུན་ཏུ་བཟང་པོ་མཆོག །མཚན་མ་དང་བྲལ་འོད་ཕུང་ཆེ། །ཨེ་མ་ཧོཿངོ་མཚར་ཨ་ལ་ལ། །ཞེས་བརྗོད་མེད་ཀྱི་དོན་ལ་མཉམ་པར་བཞག །བྱང་བུ་ཡི་དྭགས་གནས་སུ་བཀོད། དམྱལ་བའི་དཀྱིལ་འཁོར་གཤེགས། ཚེ་ལས་འདས་པ་ཆེ་གེ་མོ་ཞེས་བྱ་བ་ཉོན་མོངས་པ་སེར་སྣ་ཤས་ཆེ་ཞིང༌། དེའི་དབང་གིས་དགེ་བའི་ལས་ལ་འཇུར་གེགས་སོགས་སེར་སྣའི་ལས་ཀྱིས་མཚམས་སྦྱར་བའི་རྣམ་པར་སྨིན་པ་ཡི་དྭགས་ཀྱི་གནས་སུ་སྐྱེས་ཟིན་ནམ། འོན་ཏེ་དེར་སྐྱེ་བའི་རིགས་ཅན་ཞིག་ཡིན་ན། སྦྱིན་པའི་བདག་པོས་དེའི་ཆེད་དུ་དགེ་བའི་རྩ་བ་ཇི་སྙེད་ཅིག་བགྱིས་པའི་མཐུ་དང༌། བདག་ཅག་གིས་རྒྱལ་བ་ཞི་ཁྲོ་རིགས་བསྡུས་ཀྱི་དཀྱིལ་འཁོར་ཆེན་པོ་ཞལ་ཕྱེ་ནས་ཡི་དྭགས་ཀྱི་གནས་ནས་དྲང་བར་བགྱིའོ། །གསེར་སྐྱེམས། གླུད་གཏོར། བགེགས་བསྐྲད་པ་རྣམས་གོང་ལྟར་ལ། གླུད་ཀྱི་དམྱལ་བའི་ཞེས་པ་ཡི་དྭགས་སུ་བསྒྱུར། སྡིག་པ་ཕྲལ་བ་ནི། རྩ་སྔགས་མཐར༑ ཨོཾ་པ་ཙ་པ་ཙ་སརྦ་པྲེ་ཏ་ཀ་ག་ཏེ་ཧེ་ཏུ་མཱུ་ལ་སུ་བི་ནིཤྩི་ཏ་ཧཱུྂ་ཕཊ། ལས་བུམ་གྱིས། ཧཱུྂ་༌། ཡོན་ཏན་རྒྱ་མཚོ་དཔག་མེད་པའི། །ཏིང་འཛིན་སྔགས་ལྡན་ཁྲུས་ཀྱི་ཆུ། །ཡེ་ཤེས་ཆུ་ཟླའི་དཀྱིལ་འཁོར་ན། །རྣམ་ཤེས་པདྨོ་འདི་བཀྲུས་པས། །མུ་ཏིག་དཀར་པོ་དྲི་མེད་ལྟར། །དག་པར་མ་གྱུར་གང་ཡང་མེད། །ཚེ་འདས་ལུས་ངག་ཡིད་གསུམ་གྱི། །སེར་སྣའི་སྡིག་སྒྲིབ་དག་གྱུར་ཅིག

།ཅེས་དང༌། འདི་ནི་སྦྱིན་པའི་རང་བཞིན་ཆུ། །སེར་སྣའི་དྲི་མ་སྦྱོང་མཛད་ཅིང༌། །གཏོང་བ་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང༴ །རྩ་སྔགས་མཐར། ཚེ་འདས་ཆེ་གེ་མོ་སེར་སྣའི་ལས་ཀྱིས་ཡི་དྭགས་སུ་སྐྱེ་བའི་རྒྱུ་དང་འབྲས་བུ་ཐམས་ཅད་བྱང་ཞིང་དག་པར་གྱུར་ཅིག །ཅེས་བརྗོད། སླར། སྦྱིན་པའི་སྟོབས་ཀྱིས་སངས་རྒྱས་ཡང་དག་འཕགས། །མི་ཡི་སེངྒེ་སྦྱིན་པའི་སྟོབས་རྟོགས་ནས། །སྙིང་རྗེ་ཅན་གྱི་གྲོང་ཁྱེར་འཇུག་པ་ན། །སྦྱིན་པའི་སྟོབས་ཀྱི་སྒྲ་ནི་སྒྲོག་པར་འགྱུར། །སྦྱིན་པ་གང་གི་རྣམ་པར་དགེ་བ་ཡི། །ཤིས་པ་མཆོག་གིས་ཁྱོད་ལ་དགེ་གྱུར་ཅིག །ཚེ་འདས་ཀྱི་གསང་གནས་སུ་ཡི་དྭགས་ཀྱི་ས་བོན་པྲེ་ཐལ་སྐྱ་གནས་པ་ལ་སེར་སྣའི་ལས་བསགས་པ་དང༌། དེའི་འབྲས་བུ་ཡི་དྭགས་སུ་སྐྱེ་བ་ཐམས་ཅད་སྐད་ཅིག་ལ་བསྡུས་པྲེ་ཐལ་སྐྱ་ལ་ཐིམ། བདག་དང་མདུན་བསྐྱེད་ཀྱི་ཐུགས་ཀ་ནས་ཡེ་ཤེས་ཀྱི་མེ་འོད་སྤྲོས་ཡི་དྭགས་ཀྱིས་ས་བོན་བསྲེགས་ཤིང་སྦྱངས་པར་གྱུར། རྩ་སྔགས་མཐར། པྲེ་ཏ་ཀ་ག་ཏ་དྷཱ་ཏུ་ཛྙཱ་ན་ཨ་ན་ལ་ཛྭ་ལ་རཾ་ཧཱུྂ་ཕཊ། ཡི་དྭགས་ཀྱི་ཐུབ་པས། ཧཱུྂ་༌། ཡི་དྭགས་གནས་ཀྱི་སེམས་ཅན་ལས་ངན་རྣམས། །བཀྲེས་སྐོམ་སྡུག་བསྔལ་ཉེན་པ་སྦྱོང་མཛད་པ། །ཡི་དྭགས་ཐུབ་པ་ཁ་འབར་རྒྱལ་པོ་ཡིས། །ཚེ་འདས་ཆེ་གེ་མོ་ཞེས་བྱ་བ་འདི། །སེར་སྣའི་ལས་ངན་ཡི་དྭགས་སྐྱེ་བའི་རྒྱུ། །དེ་རྐྱེན་འབྲས་བུར་བཅས་པ་མྱུར་སྦྱངས་ནས། །ཡི་དྭགས་གནས་ནས་དྲང་བར་མཛད་དུ་གསོལ། །ཨོཾ་པྲེ་ཏ་ཀ་མུ་ནི་ཨ་བྷི་ཥིཉྩ་མཱཾ། །རྡོར་སེམས་ཀྱི་བུམ་པས་དབང་བསྐུར་ཞིང༌། ཧཱུྂ་༌། རིན་ཆེན་བུམ་པ་མཁའ་དབྱིངས་ཡུམ་གྱི་ཀློང༌། །བུམ་རྫས་བཅུད་ལྡན་ཁྱབ་བདག་རྡོ་རྗེ་སེམས། །བུམ་ཆུ་ཐུགས་རྗེའི་རྒྱུན་བཟང་ཟླ་བསིལ་ཆུས། །ཚེ་འདས་སེར་སྣའི་ལས་སྒྲིབ་ཀུན་སྦྱངས་ནས། །ཡི་དྭགས་གནས་ངན་ལེན་ལས་གྲོལ་གྱུར་ཅིག །ཨོཾ་བྷ་ག་ཝ་ཏེ་ཤྲཱི་བཛྲ་སཏྭ་ཀ་ལ་ཤ་ཨ་བྷི་ཥིཉྩ་ཧཱུྂ།

ཞེས་དང༌། ཡིག་བརྒྱ་བརྗོད་ཅིང་དབང་བསྐུར་བུམ་ཆུས་བཀྲུ། དེ་ནས། ཧཱུྂ་༌། ཡི་དམ་ཞི་ཁྲོ་ཡི་དྭགས་སྐྱབས། །སྔོན་ཚེ་ཉིད་ནས་བསྒྲུབས་པའི་ལྷ། །ལྷ་མཆོག་ཁྱོད་ལ་བདག་སྐྱབས་མཆི། །བདག་ཅག་ཐུགས་རྗེས་རྗེས་བཟུང་ནས། །སྡུག་བསྔལ་བདེ་བར་དྲང་དུ་གསོལ། །ཞེས་ཚེ་འདས་ཀྱིས་སྐྱབས་སུ་སོང་བས་ཡི་དྭགས་ཀྱི་གནས་ངན་ལེན་ལས་ཐར་བར་བསམས་ལ། ཀྱེ་མ་ཨ་ནི་བརྗོད་དང་བྲལ། །སྟོང་དང་མི་སྟོང་མཚན་མ་མེད། །ཡོད་མེད་དབུ་མའང་མཐའ་དང་བྲལ། །མ་བྱུང་མ་སྐྱེས་སྙིང་པོ་ཨ། སྒྲ་གྲག་ཆོས་ཀུན་ག་ལ་ཡོད། །གདོད་ནས་ཀུན་ཏུ་བཟང་པོ་མཆོག །མཚན་མ་དང་བྲལ་འོད་ཕུང་ཆེ། །ཨེ་མ་ཧོཿངོ་མཚར་ཨ་ལ་ལ། །ཞེས་བརྗོད་མེད་ཀྱི་དོན་ལ་མཉམ་པར་བཞག །བྱང་བུ་དུད་འགྲོར་བཀོད། ཡི་དྭགས་ཀྱི་དཀྱིལ་འཁོར་གཤེགས། ཚེ་ལས་འདས་པ་ཆེ་གེ་མོ་ཞེས་བྱ་བ་ཉོན་མོངས་པ་གཏི་མུག་ཤས་ཆེ་ཞིང༌། དེའི་དབང་གིས་མི་ཤེས་ཤིང་རྨོངས་པ་གཏི་མུག་གི་ལས་ཀྱིས་མཚམས་སྦྱར་བའི་རྣམ་པར་སྨིན་པ་དུད་འགྲོའི་གནས་སུ་སྐྱེས་ཟིན་ནམ། འོན་ཏེ་དེར་སྐྱེ་བའི་རིགས་ཅན་ཞིག་ཡིན་ན། སྦྱིན་པའི་བདག་པོས་དེའི་ཆེད་དུ་དགེ་བའི་རྩ་བ་ཇི་སྙེད་ཅིག་བགྱིས་པའི་མཐུ་དང༌། བདག་ཅག་གིས་རྒྱལ་བ་ཞི་ཁྲོ་རིགས་བསྡུས་ཀྱི་དཀྱིལ་འཁོར་ཆེན་པོ་ཞལ་ཕྱེ་ནས་དུད་འགྲོའི་གནས་ནས་དྲང་བར་བགྱིའོ༑ ༑གསེར་སྐྱེམས། གླུད་གཏོར། བགེགས་བཀྲད་རྣམས་གོང་ལྟར་ཡི་དྭགས་ཞེས་པ་དུད་འགྲོར་བསྒྱུར། སྡིག་པ་ཕྲལ་བ་ནི། རྩ་སྔགས་མཐར། ཨོཾ་མ་ཐ་མ་ཐ་སརྦ་ཏིརྻ་ཀ་ག་ཏེ་ཧེ་ཏུ་མཱུ་ལ་སུ་བི་ནིཤྩི་ཏ་ཧཱུྂ་ཕཊ། ཧཱུྂ་༌། ཡོན་ཏན་རྒྱ་མཚོ་དཔག་མེད་པའི། །ཏིང་འཛིན་སྔགས་ལྡན་ཁྲུས་ཀྱི་ཆུ། །ཡེ་ཤེས་ཆུ་ཟླའི་དཀྱིལ་འཁོར་ན། །རྣམ་ཤེས་པདྨོ་འདི་བཀྲུས་པས། །མུ་ཏིག་དཀར་པོ་དྲི་མེད་ལྟར། །དག་པར་མ་གྱུར་གང་ཡང་མེད། །ཚེ་འདས་ལུས་ངག་ཡིད་གསུམ་གྱི། །གཏི་མུག་ལས་སྒྲིབ་དག་གྱུར་ཅིག །ཅེས་དང༌། འདི་ནི་ཤེས་རབ་རང་བཞིན་ཆུ། །གཏི་མུག་དྲི་མ་སྦྱོང་མཛད་ཅིང༌། །ཡེ་ཤེས་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང༴

།རྩ་སྔགས་མཐར། ཚེ་འདས་ཆེ་གེ་མོ་གཏི་མུག་གི་ལས་ཀྱིས་དུད་འགྲོར་སྐྱེ་བའི་རྒྱུ་དང་འབྲས་བུ་ཐམས་ཅད་བྱང་ཞིང་དག་པར་གྱུར་ཅིག །ཅེས་བརྗོད༑ སླར། ཤེས་རབ་སྟོབས་ཀྱིས་སངས་རྒྱས་ཡང་དག་འཕགས། །མི་ཡི་སེངྒེ་ཤེས་རབ་སྟོབས་རྟོགས་ནས། །སྙིང་རྗེ་ཅན་གྱི་གྲོང་ཁྱེར་འཇུག་པ་ན། །ཤེས་རབ་སྟོབས་ཀྱི་སྒྲ་ནི་སྒྲོག་པར་འགྱུར༑ ༑ཤེས་རབ་གང་གི་རྣམ་པར་དགེ་བ་ཡི། །ཤིས་པ་མཆོག་གིས་ཁྱོད་ལ་དགེ་གྱུར་ཅིག །ཚེ་འདས་ཀྱི་ལྟེ་བར་དུད་འགྲོའི་ས་བོན་དུ་དུད་ཁ་གནས་པ་ལ་གཏི་མུག་གི་ལས་བསགས་པ་དང༌། དེའི་འབྲས་བུ་དུད་འགྲོར་སྐྱེ་བ་ཐམས་ཅད་སྐད་ཅིག་ལ་བསྡུས་དུ་དུད་ཁ་ལ་ཐིམ། བདག་དང་མདུན་བསྐྱེད་ཀྱི་ཐུགས་ཀ་ནས་ཡེ་ཤེས་ཀྱི་མེ་འོད་སྤྲོས་དུད་འགྲོའི་ས་བོན་བསྲེགས་ཤིང་སྦྱངས་པར་གྱུར༑ རྩ་སྔགས་མཐར། ཏིརྻ་ཀ་ག་ཏ་དྷཱ་ཏུ་ཛྙཱ་ན་ཨ་ན་ལ་ཛྭ་ལ་རཾ་ཧཱུྂ་ཕཊ། དུད་འགྲོའི་ཐུབ་པས། ཧཱུྂ་༌། དུད་འགྲོའི་གནས་ཀྱི་སེམས་ཅན་ལས་ངན་རྣམས། །བླུན་རྨོངས་སྡུག་བསྔལ་ཉེན་པ་སྦྱོང་མཛད་པ། །དུད་འགྲོའི་ཐུབ་པ་སེངྒེ་རབ་བརྟན་གྱིས། །ཚེ་འདས་ཆེ་གེ་མོ་ཞེས་བྱ་བ་འདི། །གཏི་མུག་ལས་ངན་དུད་འགྲོར་སྐྱེ་བའི་རྒྱུ། །དེ་རྐྱེན་འབྲས་བུ་བཅས་པ་མྱུར་སྦྱངས་ནས། །དུད་འགྲོའི་གནས་ནས་དྲང་བར་མཛད་དུ་གསོལ། །ཨོཾ་ཏིརྻ་ཀ་མུ་ནི་ཨ་བྷི་ཥིཉྩ་མཱཾ། །རྡོར་སེམས་བུམ་པས། ཧཱུྂ་༌། རིན་ཆེན་བུམ་པ་མཁའ་དབྱིངས་ཡུམ་གྱི་ཀློང༌། །བུམ་རྫས་བཅུད་ལྡན་ཁྱབ་བདག་རྡོ་རྗེ་སེམས། །བུམ་ཆུ་ཐུགས་རྗེའི་རྒྱུན་བཟང་ཟླ་བསིལ་ཆུས། །ཚེ་འདས་གཏི་མུག་ལས་སྒྲིབ་ཀུན་སྦྱངས་ནས། །དུད་འགྲོའི་གནས་ངན་ལེན་ལས་གྲོལ་གྱུར་ཅིག །ཨོཾ་བྷ་ག་ཝ་ཏེ་ཤྲཱི་བཛྲ་སཏྭ་ཀ་ལ་ཤ་ཨ་བྷི་ཥིཉྩ་ཧཱུྂ། ཞེས་དང༌། ཡིག་བརྒྱ་བརྗོད་ཅིང་དབང་བསྐུར་བུམ་ཆུས་བཀྲུ། དེ་ནས། ཧཱུྂ་༌། ཡི་དམ་ཞི་ཁྲོ་དུད་འགྲོའི་སྐྱབས། །སྔོན་ཚེ་ཉིད་ནས་བསྒྲུབས་པའི་ལྷ། །ལྷ་མཆོག་ཁྱོད་ལ་བདག་སྐྱབས་མཆི། །བདག་ཅག་ཐུགས་རྗེས་རྗེས་བཟུང་ནས། །སྡུག་བསྔལ་བདེ་བར་དྲང་དུ་གསོལ། །ཞེས་ཚེ་འདས་ཀྱིས་སྐྱབས་སུ་སོང་བས་དུད་འགྲོའི་གནས་ངན་ལེན་ལས་ཐར་བར་བསམས་ལ༑

ཀྱེ་མ་ཨ་ནི་བརྗོད་དང་བྲལ། །སྟོང་དང་མི་སྟོང་མཚན་མ་མེད། །ཡོད་མེད་དབུ་མའང་མཐའ་དང་བྲལ། །མ་བྱུང་མ་སྐྱེས་སྙིང་པོ་ཨ། སྒྲ་གྲག་ཆོས་ཀུན་ག་ལ་ཡོད། །གདོད་ནས་ཀུན་ཏུ་བཟང་པོ་མཆོག །མཚན་མ་དང་བྲལ་འོད་ཕུང་ཆེ། །ཨེ་མ་ཧོ་ངོ་མཚར་ཨ་ལ་ལ། །ཞེས་བརྗོད་མེད་ཀྱི་དོན་ལ་མཉམ་པར་བཞག །བྱང་བུ་མི་ལ་སྤོས། དུད་འགྲོའི་དཀྱིལ་འཁོར་གཤེགས། ཚེ་ལས་འདས་པ་ཆེ་གེ་མོ་ཞེས་བྱ་བ་ཉོན་མོངས་པ་འདོད་ཆགས་ཤས་ཆེ་ཞིང༌། དེའི་དབང་གིས་ཡུལ་དང་ཡུལ་མ་ཡིན་པ་ཐམས་ཅད་འདོད་པ་དང་ཆགས་པའི་ལས་ཀྱིས་མཚམས་སྦྱར་བའི་རྣམ་པར་སྨིན་པ་མིའི་གནས་སུ་སྐྱེས་ཟིན་ནམ༑ འོན་ཏེ་དེར་སྐྱེ་བའི་རིགས་ཅན་ཞིག་ཡིན་ན། སྦྱིན་པའི་བདག་པོས་དེའི་ཆེད་དུ་དགེ་བའི་རྩ་བ་ཇི་སྙེད་ཅིག་བགྱིས་པའི་མཐུ་དང༌། བདག་ཅག་གིས་རྒྱལ་བ་ཞི་ཁྲོ་རིགས་བསྡུས་ཀྱི་དཀྱིལ་འཁོར་ཆེན་པོ་ཞལ་ཕྱེ་ནས་མིའི་གནས་ནས་དྲང་བར་བགྱིའོ། །གསེར་སྐྱེམས། གླུད་གཏོར། བགེགས་བསྐྲད་རྣམས་སྔར་ལྟར་དུད་འགྲོ་ཞེས་པ་མིར་བསྒྱུར། སྡིག་པ་ཕྲལ་བ་ནི་རྩ་སྔགས་མཐར། ཨོཾ་ཚིནྡྷ་ཚིནྡྷ་སརྦ་མ་ནུ་ཥ་ག་ཏེ་ཧེ་ཏུ་མཱུ་ལ་སུ་བི་ནིཤྩི་ཏ་ཧཱུྂ་ཕཊ། ཧཱུྂ་༌། ཡོན་ཏན་རྒྱ་མཚོ་དཔག་མེད་པའི། །ཏིང་འཛིན་སྔགས་ལྡན་ཁྲུས་ཀྱི་ཆུ། །ཡེ་ཤེས་ཆུ་ཟླའི་དཀྱིལ་འཁོར་ན། །རྣམ་ཤེས་པདྨོ་འདི་བཀྲུས་པས། །མུ་ཏིག་དཀར་པོ་དྲི་མེད་ལྟར། །དག་པར་མ་གྱུར་གང་ཡང་མེད། །ཚེ་འདས་ལུས་ངག་ཡིད་གསུམ་གྱི། །འདོད་ཆགས་ལས་སྒྲིབ་དག་གྱུར་ཅིག །ཅེས་དང༌། །འདི་ནི་ཚུལ་ཁྲིམས་རང་བཞིན་ཆུ། །ཚུལ་འཆལ་དྲི་མ་སྦྱོང་མཛད་ཅིང༌། །བསྲུང་བ་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་དག་གྱུར་ཅིག །རྩ་སྔགས་མཐར། ཚེ་འདས་ཆེ་གེ་མོ་འདོད་ཆགས་ཀྱིས་མིར་སྐྱེ་བའི་རྒྱུ་དང་འབྲས་བུ་ཐམས་ཅད་བྱང་ཞིང་དག་པར་གྱུར་ཅིག །ཅེས་བརྗོད། སླར། །ཚུལ་ཁྲིམས་སྟོབས་ཀྱིས་སངས་རྒྱས་ཡང་དག་འཕགས། །མི་ཡི་སེངྒེ་ཚུལ་ཁྲིམས་སྟོབས་རྟོགས་ནས། །སྙིང་རྗེ་ཅན་གྱི་གྲོང་ཁྱེར་འཇུག་པ་ན། །ཚུལ་ཁྲིམས་སྟོབས་ཀྱི་སྒྲ་ནི་སྒྲོག་པར་འགྱུར། །་ཚུལ་ཁྲིམས་གང་གི་རྣམ་པར་དགེ་བ་ཡི། །ཤིས་པ་མཆོག་གིས་ཁྱོད་ལ་དགེ་གྱུར་ཅིག

།ཚེ་འདས་ཀྱི་སྙིང་གར་མིའི་ས་བོན་ནྲྀ་ལྗང་གུ་གནས་པ་ལ་འདོད་ཆགས་ཀྱི་ལས་བསགས་པ་དང༌། དེའི་འབྲས་བུ་མིར་སྐྱེ་བ་ཐམས་ཅད་སྐད་ཅིག་ལ་བསྡུས་ནྲྀ་ལྗང་གུ་ལ་ཐིམ། བདག་དང་མདུན་བསྐྱེད་ཀྱི་ཐུགས་ཀ་ནས་ཡེ་ཤེས་ཀྱི་མེ་འོད་སྤྲོས་མིའི་ས་བོན་བསྲེགས་ཤིང་སྦྱངས་པར་གྱུར། རྩ་སྔགས་མཐར། མ་ནུ་ཥ་ག་ཏ་དྷཱ་ཏུ་ཛྙཱ་ན་ཨ་ན་ལ་ཛྭ་ལ་རཾ་ཧཱུྂ་ཕཊ། མིའི་ཐུབ་པས། ཧཱུྂ་༌། མི་ཡི་གནས་ཀྱི་སེམས་ཅན་ལས་ངན་རྣམས། །ཆགས་སོགས་སྡུག་བསྔལ་ཉེན་པ་སྦྱོང་མཛད་པ། །མི་ཡི་ཐུབ་པ་ཤཱཀྱ་སེངྒེ་ཡིས། །ཚེ་འདས་ཆེ་གེ་མོ་ཞེས་བྱ་བ་འདི། །འདོད་ཆགས་ལས་ངན་མི་རུ་སྐྱེ་བའི་རྒྱུ། །དེ་རྐྱེན་འབྲས་བུ་བཅས་པ་མྱུར་སྦྱངས་ནས། །མི་ཡི་གནས་ནས་དྲང་བར་མཛད་དུ་གསོལ། །ཨོཾ་མ་ནུ་ཥ་མུ་ནི་ཨ་བྷི་ཥིཉྩ་མཱཾ། །རྡོར་སེམས་བུམ་པས། ཧཱུྂ་༌། རིན་ཆེན་བུམ་པ་མཁའ་དབྱིངས་ཡུམ་གྱི་ཀློང༌། །བུམ་རྫས་བཅུད་ལྡན་ཁྱབ་བདག་རྡོ་རྗེ་སེམས། །བུམ་ཆུ་ཐུགས་རྗེའི་རྒྱུན་བཟང་ཟླ་བསིལ་ཆུས། །ཚེ་འདས་འདོད་ཆགས་ལས་སྒྲིབ་ཀུན་སྦྱངས་ནས། །མི་ཡི་གནས་ངན་ལེན་ལས་གྲོལ་གྱུར་ཅིག ༑ཨོཾ་བྷ་ག་ཝ་ཏཱི་ཤྲཱི་བཛྲ་སཏྭ་ཀ་ལ་ཤ་ཨ་བྷི་ཥིཉྩ་ཧཱུྂ། ཞེས་དང༌། ཡིག་བརྒྱ་བརྗོད་ཅིང་དབང་བསྐུར་བུམ་ཆུས་བཀྲུ། དེ་ནས། ཧཱུྂ་༌། ཡི་དམ་ཞི་ཁྲོ་མི་ཡི་སྐྱབས། །སྔོན་ཚེ་ཉིད་ནས་བསྒྲུབས་པའི་ལྷ། །ལྷ་མཆོག་ཁྱོད་ལ་བདག་སྐྱབས་མཆི། །བདག་ཅག་ཐུགས་རྗེས་རྗེས་བཟུང་ནས། །སྡུག་བསྔལ་བདེ་བར་དྲང་དུ་གསོལ། །ཞེས་ཚེ་འདས་ཀྱིས་སྐྱབས་སུ་སོང་བས་མི་ཡི་གནས་ངན་ལེན་ལས་ཐར་བར་བསམས་ལ། ཀྱེ་མ་ཨ་ནི་བརྗོད་དང་བྲལ། །སྟོང་དང་མི་སྟོང་མཚན་མ་མེད། །ཡོད་མེད་དབུ་མའང་མཐའ་དང་བྲལ། །མ་བྱུང་མ་སྐྱེས་སྙིང་པོ་ཨ། སྒྲ་གྲག་ཆོས་ཀུན་ག་ལ་ཡོད། །གདོད་ནས་ཀུན་ཏུ་བཟང་པོ་མཆོག །མཚན་མ་དང་བྲལ་འོད་ཕུང་ཆེ། །ཨེ་མ་ཧོཿངོ་མཚར་ཨ་ལ་ལ། །ཞེས་བརྗོད་མེད་ཀྱི་དོན་ལ་མཉམ་པར་བཞག

།བྱང་བུ་ལྷ་མིན་ལ་སྤོས། མིའི་དཀྱིལ་འཁོར་གཤེགས། །ཚེ་ལས་འདས་པ་ཆེ་གེ་མོ་ཞེས་བྱ་བ་ཉོན་མོངས་པ་ཕྲག་དོག་ཤས་ཆེ་ཞིང༌། དེའི་དབང་གིས་གཞན་གྱི་དཔལ་ལ་ཕྲག་དོག་གི་ལས་ཀྱིས་མཚམས་སྦྱར་བའི་རྣམ་པར་སྨིན་པ་ལྷ་མིན་གྱི་གནས་སུ་སྐྱེས་ཟིན་ནམ། འོན་ཏེ་དེར་སྐྱེ་བའི་རིགས་ཅན་ཞིག་ཡིན་ན། སྦྱིན་པའི་བདག་པོས་དེའི་ཆེད་དུ་དགེ་བའི་རྩ་བ་ཇི་སྙེད་ཅིག་བགྱིས་པའི་མཐུ་དང༌། བདག་ཅག་གིས་རྒྱལ་བ་ཞི་ཁྲོ་རིགས་བསྡུས་ཀྱི་དཀྱིལ་འཁོར་ཆེན་པོ་ཞལ་ཕྱེ་ནས་ལྷ་མ་ཡིན་གྱི་གནས་ནས་དྲང་བར་བགྱིའོ། །གསེར་སྐྱེམས། གླུད་གཏོར། བགེགས་བསྐྲད་རྣམས་སྔར་ལྟར་ལ་མིའི་ཤུལ་དུ་ལྷ་མིན་ཞེས་བསྒྱུར། སྡིག་པ་ཕྲལ་བ་ནི། ཨོཾ་ཧ་ར་ཧ་ར་སརྦ་ཨ་སུ་ར་ག་ཏེ་ཧེ་ཏུ་མཱུ་ལ་སུ་བི་ནིཤྩི་ཏ་ཧཱུྂ་ཕཊ། ཧཱུྂ་༌། ཡོན་ཏན་རྒྱ་མཚོ་དཔག་མེད་པའི། །ཏིང་འཛིན་སྔགས་ལྡན་ཁྲུས་ཀྱི་ཆུ། །ཡེ་ཤེས་ཆུ་ཟླའི་དཀྱིལ་འཁོར་ན། །རྣམ་ཤེས་པདྨོ་འདི་བཀྲུས་པས༑ ༑མུ་ཏིག་དཀར་པོ་དྲི་མེད་ལྟར། །དག་པར་མ་གྱུར་གང་ཡང་མེད། །ཚེ་འདས་ལུས་ངག་ཡིད་གསུམ་གྱི། །ཕྲག་དོག་ལས་སྒྲིབ་དག་གྱུར་ཅིག །ཅེས་དང༌། འདི་ནི་བསམ་གཏན་རང་བཞིན་ཆུ༑ ༑རྣམ་གཡེང་དྲི་མ་སྦྱོང་མཛད་ཅིང༌། །ནན་ཏན་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་དག་གྱུར་ཅིག །རྩ་སྔགས་མཐར། ཚེ་འདས་ཆེ་གེ་མོ་ཕྲག་དོག་གི་ལས་ཀྱིས་ལྷ་མ་ཡིན་ཏུ་སྐྱེ་བའི་རྒྱུ་དང་འབྲས་བུ་ཐམས་ཅད་བྱང་ཞིང་དག་པར་གྱུར་ཅིག །ཅེས་བརྗོད། སླར། བསམ་གཏན་སྟོབས་ཀྱིས་སངས་རྒྱས་ཡང་དག་འཕགས། །མི་ཡི་སེངྒེ་བསམ་གཏན་སྟོབས་རྟོགས་ནས། །སྙིང་རྗེ་ཅན་གྱི་གྲོང་ཁྱེར་འཇུག་པ་ན། །བསམ་གཏན་སྟོབས་ཀྱི་སྒྲ་ནི་སྒྲོག་པར་འགྱུར། །བསམ་གཏན་གང་གི་རྣམ་པར་དགེ་བ་ཡི། །ཤིས་པ་མཆོག་གིས་ཁྱོད་ལ་དགེ་གྱུར་ཅིག །ཚེ་འདས་ཀྱི་མགྲིན་པར་ལྷ་མ་ཡིན་གྱི་ས་བོན་སུ་སེར་པོ་གནས་པ་ལ་ཕྲག་དོག་གི་ལས་བསགས་པ་དང༌།

དེའི་འབྲས་བུ་ལྷ་མ་ཡིན་དུ་སྐྱེ་བ་ཐམས་ཅད་སྐད་ཅིག་ལ་བསྡུས་སུ་སེར་པོ་ལ་ཐིམ། བདག་དང་མདུན་བསྐྱེད་ཀྱི་ཐུགས་ཀ་ནས་ཡེ་ཤེས་ཀྱི་མེ་འོད་སྤྲོས་ལྷ་མ་ཡིན་གྱི་ས་བོན་བསྲེགས་ཤིང་སྦྱངས་པར་གྱུར། རྩ་སྔགས་མཐར། ཨ་སུ་ར་ག་ཏ་དྷཱ་ཏུ་ཛྙཱ་ན་ཨ་ན་ལ་ཛྭ་ལ་རཾ་ཧཱུྂ་ཕཊ། ལྷ་མ་ཡིན་གྱི་ཐུབ་པས། ཧཱུྂ་༌། ལྷ་མིན་གནས་ཀྱི་སེམས་ཅན་ལས་ངན་རྣམས། །འཐབ་རྩོད་སྡུག་བསྔལ་ཉེན་པ་སྦྱོང་མཛད་ཅིང༌། །ལྷ་མིན་ཐུབ་པ་ཐགས་བཟང་རིས་ཀྱིས་ནི། །ཚེ་འདས་ཆེ་གེ་མོ་ཞེས་བྱ་བ་འདི། །ཕྲག་དོག་ལས་ངན་ལྷ་མིན་སྐྱེ་བའི་རྒྱུ། །དེ་རྐྱེན་འབྲས་བུ་བཅས་པ་མྱུར་སྦྱངས་ནས། །ལྷ་མིན་གནས་ནས་དྲང་བར་མཛད་དུ་གསོལ། །ཨོཾ་ཨ་སུ་ར་མུ་ནི་ཨ་བྷི་ཥིཉྩ་མཱཾ། རྡོར་སེམས་བུམ་པས། ཧཱུྂ་༌། རིན་ཆེན་བུམ་པ་མཁའ་དབྱིངས་ཡུམ་གྱི་ཀློང༌། །བུམ་རྫས་བཅུད་ལྡན་ཁྱབ་བདག་རྡོ་རྗེ་སེམས། །བུམ་ཆུ་ཐུགས་རྗེའི་རྒྱུན་བཟང་ཟླ་བསིལ་ཆུས། །ཚེ་འདས་ཕྲག་དོག་ལས་སྒྲིབ་ཀུན་སྦྱངས་ནས། །ལྷ་མིན་གནས་ངན་ལེན་ལས་གྲོལ་གྱུར་ཅིག །ཨོཾ་བྷ་ག་ཝ་ཏེ་ཤྲཱི་བཛྲ་སཏྭ་ཀ་ལ་ཤ་ཨ་བྷི་ཥིཉྩ་ཧཱུྂ། ཞེས་དང༌། ཡིག་བརྒྱ་བརྗོད་ཅིང་དབང་བསྐུར་བུམ་ཆུས་བཀྲུ། དེ་ནས། ཧཱུྂ་༌། ཡི་དམ་ཞི་ཁྲོ་ལྷ་མིན་སྐྱབས། །སྔོན་ཚེ་ཉིད་ནས་བསྒྲུབས་པའི་ལྷ། །ལྷ་མཆོག་ཁྱོད་ལ་བདག་སྐྱབས་མཆི། །བདག་ཅག་ཐུགས་རྗེས་རྗེས་བཟུང་ནས། །སྡུག་བསྔལ་བདེ་བར་དྲང་དུ་གསོལ། །ཞེས་ཚེ་འདས་ཀྱིས་སྐྱབས་སུ་སོང་བས་ལྷ་མ་ཡིན་གྱི་གནས་ངན་ལེན་ལས་ཐར་བར་བསམས་ལ། ཀྱེ་མ་ཨ་ནི་བརྗོད་དང་བྲལ། །སྟོང་དང་མི་སྟོང་མཚན་མ་མེད། །ཡོད་མེད་དབུ་མའང་མཐའ་དང་བྲལ། །མ་བྱུང་མ་སྐྱེས་སྙིང་པོ་ཨ།་་༌།སྒྲ་གྲག་ཆོས་ཀུན་ག་ལ་ཡོད། །གདོད་ནས་ཀུན་ཏུ་བཟང་པོ་མཆོག །མཚན་མ་དང་བྲལ་འོད་ཕུང་ཆེ། །ཨེ་མ་ཧོཿངོ་མཚར་ཨ་ལ་ལ། །ཞེས་བརྗོད་མེད་ཀྱི་དོན་ལ་མཉམ་པར་བཞག ༑བྱང་བུ་ལྷར་སྤོས། ལྷ་མིན་གྱི་དཀྱིལ་འཁོར་གཤེགས།

ཚེ་ལས་འདས་པ་ཆེ་གེ་མོ་ཞེས་བྱ་བ་ཉོན་མོངས་པ་ང་རྒྱལ་ཤས་ཆེ་ཞིང༌། དེའི་དབང་གིས་འདོད་ཡོན་དང་དཔལ་འབྱོར་གྱི་དྲེགས་པས་ང་རྒྱལ་བས་མཚམས་སྦྱར་བའི་རྣམ་པར་སྨིན་པ་ལྷའི་གནས་སུ་སྐྱེས་ཟིན་ནམ། འོན་ཏེ་དེར་སྐྱེ་བའི་རིགས་ཅན་ཞིག་ཡིན་ན། སྦྱིན་པའི་བདག་པོས་དེའི་ཆེད་དུ་དགེ་བའི་རྩ་བ་ཇི་སྙེད་ཅིག་བགྱིས་པའི་མཐུ་དང༌། བདག་ཅག་གིས་རྒྱལ་བ་ཞི་ཁྲོ་རིགས་བསྡུས་ཀྱི་དཀྱིལ་འཁོར་ཆེན་པོ་ཞལ་ཕྱེ་ནས་ལྷའི་གནས་ནས་དྲང་བར་བགྱིའོ། །གསེར་སྐྱེམས། གླུད་གཏོར། བགེགས་བསྐྲད་རྣམས་སྔར་ལྟར་ལ་ལྷ་མིན་ཞེས་པ་ལྷར་བསྒྱུར། སྡིག་པ་ཕྲལ་བ་ནི། ཨོཾ་ཛྭ་ལ་ཛྭ་ལ་སརྦ་དེ་ཝ་ག་ཏ་ཧེ་ཏུ་མཱུ་ལ་སུ་བི་ནིཤྩི་ཏ་ཧཱུྂ་ཕཊ། ཧཱུྂ་༌། ཡོན་ཏན་རྒྱ་མཚོ་དཔག་མེད་པའི། །ཏིང་འཛིན་སྔགས་ལྡན་ཁྲུས་ཀྱི་ཆུ། །ཡེ་ཤེས་ཆུ་ཟླའི་དཀྱིལ་འཁོར་ན༑ ༑རྣམ་ཤེས་པདྨོ་འདི་བཀྲུས་པས། །མུ་ཏིག་དཀར་པོ་དྲི་མེད་ལྟར། །དག་པར་མ་གྱུར་གང་ཡང་མེད། །ཚེ་འདས་ལུས་ངག་ཡིད་གསུམ་གྱི། །ང་རྒྱལ་སྡིག་སྒྲིབ་དག་གྱུར་ཅིག །ཅེས་དང༌། འདི་ནི་བརྩོན་འགྲུས་རང་བཞིན་ཆུ། །ལེ་ལོའི་དྲི་མ་སྦྱོང་མཛད་ཅིང༌། །ནན་ཏན་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ཅིང་༴ །རྩ་སྔགས་མཐར། ཚེ་འདས་ཆེ་གེ་མོ་ང་རྒྱལ་གྱི་ལས་ཀྱིས་ལྷ་ཡི་གནས་སུ་སྐྱེ་བའི་རྒྱུ་དང་འབྲས་བུ་ཐམས་ཅད་བྱང་ཞིང་དག་པར་གྱུར་ཅིག །ཅེས་བརྗོད། སླར། བརྩོན་འགྲུས་སྟོབས་ཀྱིས་སངས་རྒྱས་ཡང་དག་འཕགས། །མི་ཡི་སེངྒེ་བརྩོན་འགྲུས་སྟོབས་རྟོགས་ནས། །སྙིང་རྗེ་ཅན་གྱི་གྲོང་ཁྱེར་འཇུག་པ་ན། །བརྩོན་འགྲུས་སྟོབས་ཀྱི་སྒྲ་ནི་སྒྲོག་པར་འགྱུར། །་བརྩོན་འགྲུས་གང་གི་རྣམ་པར་དགེ་བ་ཡི། །ཤིས་པ་མཆོག་གིས་ཁྱོད་ལ་དགེ་གྱུར་ཅིག །ཚེ་འདས་ཀྱི་སྤྱི་བོར་ལྷའི་ས་བོན་ཨ་དཀར་པོ་གནས་པ་ལ་ང་རྒྱལ་གྱི་ལས་བསགས་པ་དང༌། དེའི་འབྲས་བུ་ལྷར་སྐྱེ་བ་ཐམས་ཅད་སྐད་ཅིག་ལ་བསྡུས་ཨ་དཀར་པོ་ལ་ཐིམ།

བདག་དང་མདུན་བསྐྱེད་ཀྱི་ཐུགས་ཀ་ནས་ཡེ་ཤེས་ཀྱི་མེ་འོད་སྤྲོས་ལྷའི་ས་བོན་བསྲེགས་ཤིང་སྦྱངས་པར་གྱུར། རྩ་སྔགས་མཐར། དེ་ཝ་ག་ཏ་དྷཱ་ཏུ་ཛྙཱ་ན་ཨ་ན་ལ་ཛྭ་ལ་རཾ་ཧཱུྂ་ཕཊ། ལྷའི་ཐུབ་པས༑ ཧཱུྂ་༌། ལྷ་ཡི་གནས་ཀྱི་སེམས་ཅན་ལས་ངན་རྣམས། །ང་རྒྱལ་སྡུག་བསྔལ་ཉེན་པ་སྦྱོང་མཛད་པ། །ལྷ་ཡི་ཐུབ་པ་དབང་པོ་རྒྱ་བྱིན་གྱིས། །ཚེ་འདས་ཆེ་གེ་མོ་ཞེས་བྱ་བ་འདི། །ང་རྒྱལ་གནས་ངན་ལྷ་རུ་སྐྱེ་བའི་རྒྱུ། །དེ་རྐྱེན་འབྲས་བུ་བཅས་པ་མྱུར་སྦྱངས་ནས། །ལྷ་ཡི་གནས་ནས་དྲང་བར་མཛད་དུ་གསོལ། །ཨོཾ་དེ་ཝ་མུ་ནི་ཨ་བྷི་ཥིཉྩ་མཱཾ། རྡོར་སེམས་བུམ་པས། ཧཱུྂ་༌། རིན་ཆེན་བུམ་པ་མཁའ་དབྱིངས་ཡུམ་གྱི་ཀློང༌། །བུམ་རྫས་བཅུད་ལྡན་ཁྱབ་བདག་རྡོ་རྗེ་སེམས། །བུམ་ཆུ་ཐུགས་རྗེའི་རྒྱུན་བཟང་ཟླ་བསིལ་ཆུས། །ཚེ་འདས་ང་རྒྱལ་ལས་སྒྲིབ་ཀུན་སྦྱངས་ནས། །ལྷ་ཡི་གནས་ངན་ལེན་ལས་གྲོལ་གྱུར་ཅིག །ཨོཾ་བྷ་ག་ཝ་ཏེ་ཤྲཱི་བཛྲ་སཏྭ་ཀ་ལ་ཤ་ཨ་བྷི་ཥིཉྩ་ཧཱུྂ། ཞེས་དང༌། ཡིག་བརྒྱ་བརྗོད་ཅིང་དབང་བསྐུར་བུམ་ཆུས་བཀྲུ། དེ་ནས། ཧཱུྂ་༌། ཡི་དམ་ཞི་ཁྲོ་ལྷ་ཡི་སྐྱབས། །སྔོན་ཚེ་ཉིད་ནས་བསྒྲུབས་པའི་ལྷ། །ལྷ་མཆོག་ཁྱོད་ལ་བདག་སྐྱབས་མཆི། །བདག་ཅག་ཐུགས་རྗེས་རྗེས་བཟུང་ནས། །སྡུག་བསྔལ་བདེ་བར་དྲང་དུ་གསོལ། །ཞེས་ཚེ་འདས་ཀྱིས་སྐྱབས་སུ་སོང་བ་ལྷ་ཡི་གནས་ངན་ལེན་ལས་ཐར་བར་བསམས་ལ། ཀྱེ་མ་ཨ་ནི་བརྗོད་དང་བྲལ། །སྟོང་དང་མི་སྟོང་མཚན་མ་མེད། །ཡོད་མེད་དབུ་མའང་མཐའ་དང་བྲལ། །མ་བྱུང་མ་སྐྱེས་སྙིང་པོ་ཨ། །སྒྲ་གྲག་ཆོས་ཀུན་ག་ལ་ཡོད། །གདོད་ནས་ཀུན་ཏུ་བཟང་པོ་མཆོག །མཚན་མ་དང་བྲལ་འོད་ཕུང་ཆེ། །ཨེ་མ་ཧོ་ངོ་མཚར་ཨ་ལ་ལ། །ཞེས་བརྗོད་མེད་ཀྱི་དོན་ལ་མཉམ་པར་བཞག །བྱང་བུ་དབང་སྟེགས་ཀྱི་སྟེང་དུ་བཞག །ལྷ་ཡི་དཀྱིལ་འཁོར་གཤེགས༑ ས་ནི་དུག་གི་ཕ་སོགས་ལྷོ་སྒོ་དཀྱུས་མར་མ་གཏོགས་རིགས་དྲུག་གནས་འདྲེན་ལ་བྱ་མི་དགོས། དེ་ནས་སློབ་མའི་བྱ་བ་རྣམས་ཚེ་འདས་ཀྱིས་བྱས་པར་བསམས་ལ།

དབང་གི་གསོལ་གདབ་ནས་བཟུང་མཇུག་དམ་ཚིག་བསྡུས་ཏེ་ཁས་བླང་གཏང་རག་གི་མཎྜལ་ཡན་ཆད་དཀྱིལ་ཆོག་དཀྱུས་ལྟར་བྱ། དེ་ནས་ཟས་གཏད་འདོད་ཡོན་བསྔོ་བ་ནས་བཟུང་བྱང་བུ་བསྲེག་པའི་བར་ཐམས་ཅད་རྒྱས་པར་ན་གོང་དུ་ལྷོ་སྒོའི་ཆོ་ག་རྒྱས་པར་བཤད་པ་ལྟར་རམ། བསྡུ་ན་ཞི་ཁྲོའི་དཀྱིལ་ཆོག་རང་གཞུང་དུ་བཤད་པ་ལྟར་བྱས་པས་ཀྱང་དོན་འགྲུབ་པར་ངེས་སོ། །རྗེས་ཆོག་རྣམས་ཀྱང་དཀྱིལ་ཆོག་དཀྱུས་ལྟར་བྱའོ། །དེ་ལྟར་ཞི་ཁྲོའི་ཆོ་ག་དང་དེ་དག་གི་ཁ་སྒྱུར་ལྷན་ཐབས་འདི་རྣམས་སུ་ཁ་སྒྱུར་དང་རྒྱས་བསྡུས་ཀྱི་དབྱེ་བ་ཇི་སྙེད་པ་གསལ་པོར་བྲིས་པ་ཉིད་འཁྲུགས་ལོག་ཆད་ལྷག་དུ་མ་སོང་བར་དག་ཅིང་གཙང་སང་ངེ་བ་རེ་བྱས་ན་ཤིན་ཏུ་ལེགས་པར་འོང༌། ལ་ལ་དག་གིས་འདིར་མ་བཤད་ཀྱང་ཁ་འགེངས་དང་བསྒྱུར་བཀོད་འཐད་ལེགས་རང་བཟོ་སྣ་ཚོགས་བྱས་པ་ནི་རང་གཞན་གྱི་དོན་གཉིས་མི་འགྲུབ་བའི་སྟེང་སློབ་དཔོན་ཡོན་བདག་ཐམས་ཅད་རྡོ་རྗེའི་དམྱལ་བར་འགྲོ་བ་ལའང་ཚེགས་མེད་དོ། །ཅིའི་ཕྱིར་ཞེ་ན་རྡོ་རྗེ་ཐེག་པ་ལ་རང་བཟོ་འཐད་ལེགས་གྱ་ཚོམ་གྱི་གནས་ནམ་ཡང་མི་རུང་བའི་ཕྱིར་གྱིས་སོ། །སྨྲས་པ། དགོངས་པ་ཡང་ཟབ་ཞི་ཁྲོ་ལྷན་ཐབས་རྣམས། །རང་ཉིད་ཆོས་ཀྱི་བདག་པོར་ཁས་འཆེ་བས༑ ༑བགྱིས་ལ་རྩ་གསུམ་ཞི་ཁྲོ་ཆོས་སྲུང་གིས། །ལེགས་སོ་སྦྱིན་གྱི་ཁྲེལ་བའི་གོ་སྐབས་བྲལ། །དེང་སང་བཤེས་གཉེན་ཕལ་གྱི་བློ་མིག་རྣམས། །འཁྲུལ་པས་བསྒྲིབས་ཀྱང་དྲང་པོར་རྟོག་པའི་བློས། །ཆོས་དང་ཆོས་མིན་བསྲེས་པའི་བབ་ཅོལ་གྱིས། །རང་གི་སློབ་མ་བླུན་དད་སྐྱེ་སྲིད་ཀྱང༌། །ཤེས་ལྡན་རྣམས་ལ་དེ་ལྟར་གཡར་ཚའོ། །འདི་ནི་གསང་སྔགས་སྔ་འགྱུར་དགོངས་པའི་གནད། །མ་འཁྲུལ་ལེགས་པར་བཀོད་པའི་ལམ་ཡིན་པས། །ཕྱིས་འགྱུར་རང་བཟོའི་ལག་ལེན་ཆོག་བསྒྲིགས་དང༌། །འགལ་བར་གྱུར་ཀྱང་འདི་ཡི་སྐྱོན་ག་ལ། །འདི་དགེ་ཀུ་མུ་ཏ་ལྟར་དཀར་བ་རྣམས། །རང་འདོད་ཁེངས་གྲགས་རྙེད་བརྩོན་ཕྱིར་མིན་གྱི། །མ་གྱུར་སེམས་ཅན་ནམ་མཁའི་མཐར་ཁྱབ་པ། །སྒྲིབ་གཉིས་བྱང་ཞིང་ཚོགས་གཉིས་རབ་རྫོགས་ནས། །ཀུན་བཟང་འོད་ཕུང་ཆེན་པོ་མྱུར་ཐོབ་ཤོག

།དེ་ལྟར་དམ་ཆོས་དགོངས་པ་ཡང་ཟབ་ཀྱི། ཞི་ཁྲོ་རིགས་བསྡུས་ཀྱི་དཀྱིལ་ཆོག་དོན་གཉིས་མྱུར་འགྲུབ་ཀྱི་ཁ་སྒྱུར་ལྷན་ཐབས་དགོས་དོན་མྱུར་འགྲུབ་ཅེས་བྱ་བ་འདིའང༌། མངའ་རིས་མང་ཡུལ་གྱི་མངའ་བདག་རྒྱལ་བའི་སྲས་པོ་རང་རེའི་ཆོས་སྲས་ཀྱི་ཐུ་བོ་ཡང་རི་སྒར་གྱི་གདན་ས་བ་བླ་མ་བཀྲ་ཤིས་ཕུན་ཚོགས་ཞེས་བྱ་བས་ནན་གྱིས་བསྐུལ་བའི་ངོར། དབུར་སྟོད་བྱང་ཕྱོགས་སུ་སོན་པ་སྐྱུ་རའི་གདུང་ལས་དུས་མཐའི་དགེ་སློང་རྡོ་རྗེ་འཛིན་པ་གསང་བ་སྔགས་ཀྱི་ཐེག་པའི་གནད་རྣམས་ལ་བློ་གྲོས་ཀྱི་མིག་རྣམ་པར་རྒྱས་པ། རིག་འཛིན་ཆོས་ཀྱི་གྲགས་པ་ཕྲིན་ལས་རྣམ་པར་རྒྱལ་བའི་སྡེས་རང་ལོ་རེ་གཉིས་ལ། མེ་ཁམས་ཡལ་གའི་རི་དྭགས་ཅན་གྱི་ལོ་རྒྱལ་གྱི་ཟླ་བའི་དཀར་པོའི་བཟང་པོ་གཉིས་པའི་དུས་དགེ་བར་འབྲི་ཆོས་ཕྱུག་གི་ཀླུང་གི་ཕོ་བྲང་རྩེ་བ་གཞིས་ཀ་སྲ་བརྟན་རྡོ་རྗེའི་གནས་མཆོག་ཏུ་སྦྱར་བའོ།། །།སརྦ་མངྒ་ལཾ།། 