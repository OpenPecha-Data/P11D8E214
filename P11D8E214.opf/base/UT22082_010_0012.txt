༄༅། །སྒྲུབ་ཆེན་བཀའ་བརྒྱད་ཉང་ལུགས་ཀྱི་དཀྱིལ་འཁོར་གྱི་ཚོན་ཡིག་ལྷ་མཚན་ཤེས་ལྡན་

མཁས་པ་ཀུན་གྱི་དགོངས་རྒྱན་ཞེས་བྱ་བ་བཞུགས་སོ།། དབང་བསྒྱུར་དབང་མཛད་ཆོས་སྐུ་ཀུན་ཏུ་བཟང༌། །གདུང་ཚབ་བསྟན་པའི་ཉི་མ་རིག་འཛིན་བརྒྱད། །ཀུན་གྱི་བཅུད་འཆང་སློབ་དཔོན་པདྨ་ལ། །སྒོ་གསུམ་དང་བའི་ངང་ནས་ཕྱག་བགྱིའོ། །འདིར་སྒྲུབ་ཆེན་བཀའ་བརྒྱད་ཉང་ལུགས་ཀྱི་དཀྱིལ་འཁོར་གྱི་ཚོན་ཡིག་དང་ལྷ་མཚན་ནི། དང་པོ་སྐྱ་ཐིག་མན་ངག་ལུགས་སུ་ཡོད་པ་ལྟར་བྱས་ལ། གང་དགོས་གཤེར་ཐིག་གིས་མནན་ཟིན་པ་དང༌། ཚོན་བཀྱེ་བ་ནི། དབུས་ཆེ་མཆོག་གི་དཀྱིལ་འཁོར་སྤྱི་ལྟར་ལས། དབུས་འཁོར་ལོ་རྩིབས་བཞི་གྲུ་ཆད་ཁྱམས་དང་བཅས་པ་ལ། ལྟེ་བ་གྲུ་གསུམ་དམར་པོ། དབུས་སུ་ཚོམ་བུ་སྨུག་ནག་ཟླ་གམ་གསུམ་མཛེས་ཚོན། རྩིབས་བཞི་སྔོན་པོ་ལ། མདུན་གཡས་རྒྱབ་གཡོན་རྣམས་སུ་ཚོམ་བུ་སྨུག་སེར་མཐིང་ལྗང་རྣམས་རིམ་བཞིན་དང༌། རྩིབས་མཚན་མཛེས་ཚོན། གྲུ་ཆད་ཕྱོགས་མདོག །ཁྱམས་ཕྱོགས་མདོག་ལ་ཚོམ་བུ་སྔོན་པོ་བཅུ། སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་ལྗང་གུ། འདོད་སྣམ་དམར་པོ། ཕ་གུ་སེར་པོ། དྲ་ཕྱེད་ནག་པོ། བ་ཀུ་ལི་སྔོན་པོ། མདའ་ཡབ་དཀར་པོ༑ ཀ་བ་ཕྱོགས་མདོག །ཀ་རྒྱན་མཛེས་ཚོན། རྟ་བབས་བཞིའི་ནང་ན་ས་ཆུ་མེ་རླུང༌། མིག་གསུམ་ཕྱོགས་མདོག །རྭ་རྩེ་མཛེས་ཚོན། རྡོ་ར་ཕྱོགས་མདོག །འཁོར་ཡུག་ནང་མ་ལ་པདྨ་སྣ་ཚོགས། ཕྱི་མཛེས་ཚོན་ལ་ཚོམ་བུ་བརྒྱད། རྡོ་རྗེའི་གདུང་བརྒྱད་གཞི་མ་ནག་པོ། རྡོ་རྗེ་སེར་པོ་རྣམས་སོ༑ ༑ཡང་དག་གི་དཀྱིལ་འཁོར་དབུས་ཆོས་འབྱུང་སྔོན་པོ་ལ་ཚོམ་བུ་སྔོན་པོ། རྩིབས་བཞི་དམར་སྐྱ་ལ་ཚོམ་བུ་མདུན་ནས་མཐིང་སེར་དམར་ལྗང་བ། རྩིབས་མཆན་མཛེས་ཚོན། ཁྱམས་ཕྱོགས་མདོག་ལ་ཚོམ་བུ་སྣ་ཚོགས་བཅུ་དྲུག །སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ཚོམ་བུ་ཉེར་བརྒྱད་རྣམས་སོ། །གཤིན་རྗེ་ལ་དབུས་གྲུ་གསུམ་དམར་པོ་ལ་ཚོམ་བུ་སེར་པོ། རྩིབས་བཞི་ལ་ཚོམ་བུ་མདུན་ནས་ཕྱོགས་མདོག་བཞི།

ཁྱམས་ལ་ཚོམ་བུ་སྣ་ཚོགས་བཅུ་གཉིས། སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་བཅོ་བརྒྱད་དོ༑ ༑རྟ་མགྲིན་ལ་དབུས་གྲུ་གསུམ་ལྗང་སྐྱ་ལ་ཚོམ་བུ་དམར་པོ། རྩིབས་བཞི་ལ་མདུན་ནས་ཚོམ་བུ་ཕྱོགས་མདོག་བཞི། ཁྱམས་ལ་ཚོམ་བུ་སྣ་ཚོགས་བརྒྱད། སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་ཉེར་བརྒྱད་དོ། །ཕུར་པ་ལ་དབུས་གྲུ་གསུམ་ལ་ཚོམ་བུ་ལྗང་ནག །རྩིབས་བཞི་ལ་མདུན་ནས་ཚོམ་བུ་དཀར་སེར་དམར་ལྗང་བཞི། ཁྱམས་ལ་ཚོམ་བུ་སྔོན་པོ་བཅུ། སྒོ་བཞིར་ཚོམ་བུ་ཕྱོགས་མདོག །རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་བཅུ་དྲུག་གོ། །མ་མོ་རྦོད་གཏོང་ལ་དབུས་གྲུ་གསུམ་ལ་ཚོམ་བུ་སྔོ་སྐྱ། རྩིབས་བཞི་ལ་ཚོམ་བུ་ཕྱོགས་མདོག་བཞི། ཁྱམས་ལ་ཚོམ་བུ་སྣ་ཚོགས་བདུན་ཅུ་རྩ་བཞི། སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་བརྒྱད་ཅུ་རྩ་བརྒྱད་དོ། །རིག་འཛིན་ལ་དབུས་གྲུ་གསུམ་ལ་ཚོམ་བུ་དཀར་པོ། རྩིབས་བཞི་ལ་ཚོམ་བུ་ཕྱོགས་མདོག་བཞི། ཁྱམས་ལ་ཚོམ་བུ་བརྒྱད། སྒོ་བཞིར་ཚོམ་བུ་ཕྱོགས་མདོག །རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་ཉེར་གཅིག་གོ། །འཇིག་རྟེན་མཆོད་བསྟོད་ལ་དབུས་གྲུ་གསུམ་ལ་ཚོམ་བུ་མཐིང་ནག །རྩིབས་བཞི་ལ་ཚོམ་བུ་མཐིང་ག་བཞི། ཁྱམས་ལ་ཚོམ་བུ་མཐིང་ག་ཉེར་གཉིས། སྒོ་བཞི་ལ་ཚོམ་བུ་མཐིང་ག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་བརྒྱད་བཀོད་དོ། །དམོད་པ་དྲག་སྔགས་ལ་དབུས་གྲུ་གསུམ་ལ་ཚོམ་བུ་ནག་པོ། རྩིབས་བཞི་ལ་ཚོམ་བུ་ནག་པོ་བཞི། ཁྱམས་ལ་ཚོམ་བུ་ནག་པོ་བརྒྱད། སྒོ་བཞིར་ཚོམ་བུ་ནག་པོ་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་ནག་པོ་བརྒྱད་དོ། །དེ་ནས་རྡོ་རྗེའི་གདུང་གི་ཕྱིའི་ཁྱམས་ཆེན་ནང་མ་ལ།

ཤར་དུ་ཚོམ་བུ་དཀར་པོ་བདུན། ལྷོར་སེར་པོ་བདུན། ནུབ་ཏུ་དམར་པོ་བདུན། བྱང་དུ་ལྗང་གུ་བདུན་རྣམས་བཀོད་ཅིང༌། རྩིག་པ་ཁ་དོག་ལྔ་ལྡན། འདོད་སྣམ་དམར་པོ་ལ་ཚོམ་བུ་བཅུ་དྲུག །ཕ་གུ་སེར་པོ། དྲ་ཕྱེད་རྒྱུ་མའི་ལྡ་ལྡི་ལ་ཙིཏྟའི་ཕོ་ལོང་འཕྱང་བ། བ་ཀུ་ལི་སྔོན་པོ་ལ་ལག་པའི་མདའ་ཡབ། ཞིང་ཆེན་གྱི་ཀ་བ་ལ་ཀ་རྒྱན་ཕྱོགས་མདོག །རྟ་བབས་སྣམ་བུ་བཅུ་གཅིག་སྟེ། ནང་ནས་གསེར་སེར་པོ། ཤར་བུ་སྔོན་པོ། རིན་ཆེན་དམར་པོ། རྨིག་པ་ལྗང་གུ། མུན་པ་ནག་པོ། ཝ་རཎྜ་སེར་པོ། མུན་པ་ནག་པོ། ཤར་བུ་སྔོན་པོ། རིན་ཆེན་དམར་པོ། རྨིག་པ་ལྗང་གུ། མདའ་ཡབ་དཀར་པོ་ལ་ནག་པོའི་པདྨ་ཕྱེད་པ། རྭ་རྩེ་ཕྱོགས་མདོག །རྡོ་ར་ཕྱོགས་མདོག །གུ་ཎ་ཧ་རི་ཕྱོགས་མདོག །ཁྱམས་ཆེན་ཕྱོགས་མདོག་ལ། ཕྱོགས་རེ་རེར་བཀྲ་ཤིས་རྟགས་བརྒྱད། གདུགས་རྒྱལ་མཚན་འཕན་རྣམས་ཀྱིས་ཕྱུག་པར་བྱའོ། །དེ་ནས་བཀའ་སྡོད་ཀྱི་འཁོར་ཡུག་ལ་ཚོམ་བུ་སྣ་ཚོགས་མདོག་སྟོང་ཕྲག་བདུན་དང་བརྒྱད་ཅུ་རྩ་བརྒྱད། དེའི་ཕྱིར་པདྨ་སྣ་ཚོགས། དེའི་ཕྱིར་དུར་ཁྲོད་ཀྱི་གཞི་ནག་པོ་ལ་ཆུ་བརྒྱད་ཀྱིས་ཕྱེ་བ། དེའི་ཕྱིར་འཁོར་ལོ་སེར་པོ་རྩིབས་སྟོང་ཕྲག །དེའི་ཕྱིར་གཞི་མ་དཀར་པོ་ལ་རྡོ་ར་སྔོན་པོ། དེའི་ཕྱིར་མེ་རི་ཁ་དོག་སྣ་ཚོགས་པ་གཡས་སྐོར་དུ་འབར་བ་བྲིའོ། །གོང་གི་དཀྱིལ་འཁོར་དགུ་ལ་ཚོན་ཡིག་ཏུ་མ་ཐེབས་པ་རྣམས་ནི་མཛེས་ཚོན་དང༌། ཚོན་ཡིག་འདིར་ཐེབས་པ་ཐམས་ཅད་ནི་འདི་ཁོ་ན་ལྟར་བྱས་པས་ལེགས་པར་འགྲུབ་ཅིང༌། ཁ་ཅིག་རང་གི་རིག་བཟོ་དང་ཤེས་རབ་ཀྱིས་བཟོས་ཟིན་པ་དང༌། དཀྱིལ་འཁོར་གྱི་མན་ངག་ཐིག་ཏུ་ཁག་འདོགས་པ་དག་འབྱུང་བ་ནི་བསྟན་པའི་ཕུང་འདྲེ་དང་བ་ཀུ་ལི་ལྟ་བུ་སྟེ། དེ་དག་ནི་མ་ཡིན་པའི་ཕྱིར་རོ། །ཞེས་པ་འདིའང་རང་གི་བརྗེད་བྱང་དུ་བཀའ་བརྒྱད་བདེ་གཤེགས་འདུས་པ་ཉང་ལུགས་ཀྱི་དབང་སྒྲོམ་དང༌། པྲ་ཁྲིད་དང༌། ལས་བྱང༌། ཐིག་རྩ། དབང་བུམ་སོགས་ནས་ལེགས་པར་བཏུས་ཏེ་རང་གི་ཟིན་བྲིས་སུ་བགྱིས་པ་ལགས་ཏེ།

འདི་ལ་ནོར་འཁྲུལ་བྱུང་ན་བདེ་འདུས་ཞི་ཁྲོའི་ཚོགས་ལ་བཟོད་པར་གསོལ་ཞིང༌། ཤེས་ལྡན་བསྟན་པའི་ཁུར་འདེགས་ཀུན་གྱི་ཕྱག་གི་ཟློས་གར་བསྒྱུར་བའི་ཕྱི་མོར་གྱུར་ཅིག། །།སརྦ་མངྒ་ལཾ།། 