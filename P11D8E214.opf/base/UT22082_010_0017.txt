༄༅། །བཀའ་བརྒྱད་བདེ་གཤེགས་འདུས་པའི་གཏོར་ཟློག་ཕྲིན་ལས་མྱུར་འགྲུབ་ཅེས་བྱ་བ་བཞུགས་སོ།།

མཉམ་ཉིད་ཆོས་ཀྱི་དབྱིངས་ལས་མ་གཡོས་ཀྱང་༔ ཐབས་མཁས་ཐུགས་རྗེས་ཁྲོ་བོའི་སྐུར་སྤྲུལ་ནས༔ མི་མཐུན་བདུད་ཀྱི་ཕྱོགས་རྣམས་འདུལ་མཛད་པའི༔ ཁྲོ་རྒྱལ་སྤྲུལ་པའི་ཚོགས་ལ་ཕྱག་འཚལ་ལོ༔ རྡོ་རྗེ་སློབ་དཔོན་མཆེད་དང་ལྕམ་དྲལ་ལ༔ བསམ་སྦྱོར་ངན་པ་གཏོང་བ་བཟློག་པ་དང་༔ སྔགས་པ་ནང་རྒྱས་རྦོད་གཏོང་ལྟས་ངན་དང་༔ ཆོ་འཕྲུལ་བཟློག་ཕྱིར་ཁྲོ་བོ་རོལ་པ་བཤད༔ ལྟ་སྤྱོད་ཟློག་ཐབས་འབྲས་བུ་འདི་ལྟར་རོ༔ འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་བདེ་བ་ཆེན་པོར་ཟློག༔ ཕུང་པོའི་སྣོད་དུ་དབང་པོའི་གཏོར་མར་བཅས༔ ཕུང་པོ་ལྔ་པོ་ལྷག་མ་མེད་པར་ཟློག༔ ཙིཏྟའི་སྣོད་དུ་དུག་ལྔའི་གཏོར་མར་བཅས༔ ཐམས་ཅད་སེམས་ཉིད་སྟོང་པའི་ངང་དུ་ཟློག༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ མི་མཐུན་དགྲ་བགེགས་གདུག་པའི་བསམ་སྦྱོར་ཟློག༔ བཾ་ཆེན་ཤའམ་མེད་ན་སྲོག་ཆགས་ཤ༔ དེ་ཡང་མེད་ན་ཟན་གྱི་ཉ་བོ་ལ༔ དགྲ་བགེགས་གང་གནོད་དམིགས་ཏེ་བསྒྲལ་བར་བྱ༔ གཏོར་མ་བཅུའམ་ཡང་ན་བཟང་པོ་གཅིག༔ ཤ་སྣ་ཁྲག་སྣ་སྨན་སྣ་མེ་ཏོག་ཚོགས༔ གཞན་རྣམས་ཀུན་དང་ལྡན་པའི་གཏོར་མ་བཤམ༔ སྒྲུབ་པ་བཀའ་བརྒྱད་ཕྲིན་ལས་གཞུང་བསྲངས་ལ༔ ཀུན་ལ་ཕྲིན་ལས་བཅོལ་ཞིང་ཉ་བོ་བསྒྲལ༔ ཕུར་སྐོར་བསྟབ་པ་བྱ་ཞིང་མཆེད་ལྕམ་རྣམས༔ བྷྱོ་ཡིག་གདབ་པ་ལྷ་ཚོགས་རེ་ལ་བྱ༔ གཏོར་མ་དགྲའམ་གནོད་པའི་ཕྱོགས་སུ་བསྐྱལ༔ དུང་འབུད་རྔ་བརྡུང་རོལ་མོའི་སྒྲ་ཡང་བསྒྲག༔ རལ་ནག་གྱོན་ལ་ཞིང་ལྤགས་བརྡབ་པར་བྱ༔ ལྟས་ངན་བཟློག་ན་བག་ཕྱེ་བྲེ་གང་ལ༔ ཟན་ལ་སྲིད་པའི་བྱ་ཁྱུང་གཟུགས་བྱས་ལ༔ དེ་ཡང་དེ་ཡི་བཟློག་ལུགས་བསྟན་པ་ནི༔ གདོང་པས་གདོང་ཅན་ལྟས་ངན་ཟློག་པར་བྱེད༔ གཤོག་པས་འདབ་ཆགས་རྐང་པས་སྡེར་ཆགས་ཟློག༔ མཆུ་ཡིས་ལྟོ་འགྲོ་རྭ་ཡིས་གཅན་གཟན་ཟློག༔ ཏིང་འཛིན་ཆེ་མཆོག་དབུ་ལ་བྱ་ཁྱུང་བསྒོམ༔ སྟོང་པའི་ཏིང་འཛིན་ཕོ་ཉའི་ཤུགས་ཀྱིས་ཟློག༔ དེ་ལྟར་བཟློག་ན་ཁྱུང་ཆེན་གཏོར་མར་བཞུགས༔

སྐྱལ་ཐབས་སྔར་བཞིན་དེ་ལྟའི་ལས་བྱས་ན༔ བསམ་སྦྱོར་ངན་དང་གདུག་རྩུབ་རྦོད་གཏོང་དང་༔ ལྟས་ངན་ཆགས་ཆེ་ཉམ་ང་ལྷ་འདྲེའི་གཡོས༔ མི་མཐུན་ཕྱོགས་རྣམས་བཟློག་པར་ཐེ་ཚོམ་མེད༔ འདི་ལྟ་བུ་ཡི་ཟློག་པ་འདི༔ འཛམ་གླིང་བོད་དུ་མ་གྲགས་ཏེ༔ ཨོ་རྒྱན་པདྨ་འབྱུང་གནས་ཀྱིས༔ རྒྱུད་ལས་བསྡུས་ནས་བཙས་སུ་བཞག༔ བདེ་གཤེགས་འདུས་པའི་གཏོར་ཟློག་གི་རྩ་བ་རྫོགས་སོ༔ ས་མ་ཡ༔ རྒྱ་རྒྱ་རྒྱ༔ གཏོར་མ་ལ་བརྟེན་ཏེ་ཟློག་པ་འདི་ལ་དོན་གསུམ་སྟེ། ཀླད་དང༌། གཞུང་དང༌། མཇུག་གོ༔ དང་པོ་ལ་གཉིས་ཏེ། ཕྱག་འཚལ་བ་དང༌། བཤད་པར་དམ་བཅའ་བའོ༔ གཞུང་ལ་བཞི་སྟེ། ལྟ་བ། སྤྱོད་པ། ཟློག་ཐབས། འབྲས་བུའོ༔ ལྟ་བ་ཕྱི་ཡི་གཏོར་མས་འཁོར་བ་མྱ་ངན་ལས་འདས་པར་བཟློག་པ་དང་༔ ནང་གི་གཏོར་མས་སེམས་ཅན་སངས་རྒྱས་སུ་བཟློག་པ་དང་༔ གསང་བའི་གཏོར་མས་དུག་ལྔ་ཡེ་ཤེས་ལྔར་བཟློག་པའོ༔ སྤྱོད་པ་ལ་གསུམ་སྟེ། གཏོར་མའི་སྤྱོད་པ་དང་༔ སྲོག་ཆགས་ཤ་ཁྲག་གི་སྤྱོད་པ་དང་༔ དམིགས་པའི་ཉ་བོ་བསྒྲལ་བའོ༔ བཟློག་ཐབས་ལ་གསུམ་སྟེ༔ དངོས་དང་ཞར་ལ་ལྟས་ངན་བཟློག་པའོ༔ དངོས་ལ་གསུམ༔ གཏོར་མ་བཅའ་ཞིང་རྫས་བསག་པ་དང་༔ ལྷ་ལ་མཆོད་ཅིང་བསྟབ་པ་བྱ་བ་དང་༔ མཇུག་གི་གཏོར་མ་བསྐྱལ་བའོ༔ ཞར་ལ་ལྟས་ངན་བཟློག་པ་ལ་གསུམ༔ རྫས་བསག་པ་དང་༔ བཟློག་པའི་ཐབས་དང༌། ཏིང་ངེ་འཛིན་དང་མཇུག་བསྐྱལ་བའོ༔ མཇུག་དོན་ལ་གཉིས་ཏེ༔ ཕན་ཡོན་ཆེ་བས་ཟབ་པར་སྟོན་པ་དང་གདམས་པའོ༔ གཏོར་ཟློག་གི་ས་བཅད་རྫོགས་སོ༔ སྒྲུབ་པ་བཀའ་བརྒྱད་ཀྱི་ལྷ་ཚོགས་རྣམས་ལ་ཕྱག་འཚལ་ལོ༔ ཁྲོ་བོ་རོལ་པའི་གཏོར་བཟློག་བྱ་བའི་ཐབས་ལ༔ བག་ཕྱེ་ཁལ་གཅིག་ལ༔ དཔལ་གྱི་གཏོར་མ་བཅུ་བཤམ༔ ཡང་ན་ཟངས་གཞོང་ལ་སོགས་པ་སྣོད་ཆེན་པོར་དཔལ་གཏོར་དགུའམ་བཅུ་བྱ༔ ཐ་མ་མཐེབ་སྐྱུས་བསྐོར༔ ཟན་གྱི་ཉ་བོ་བཅུ་བྱ༔ དམར་གྱི་གཏོར་མ་ལ་སྤྲིན་ཆེན་གྱིས་ཁ་བཅད༔ བཾ་གཙང་མ་རྙེད་ན་བཟང་༔ མེད་ན་སྲོག་ཆགས་གཅིག་བསྒྲལ་ལ་བྱ༔ དེའང་མེད་ན་ཟན་གྱི་ཉ་བོ་བྱས་ལ༔

ཕུར་སྐོར་ཡམ་རེ་བྱས་ལ༔ སྒྲུབ་པ་བཀའ་བརྒྱད་ཀྱི་ལྷ་ཚོགས་ལ་ཞལ་དུ་བསྟབ་པ་རེ་བྱའོ༔ མི་ཤ་ལ་སོགས་པའི་ཤ་སྣ་ཚོགས་དང༌། ཁྲག་སྣ་ཚོགས་དང༌། མེ་ཏོག་སྣ་ཚོགས་དང༌། སྨན་ཕུད་གཏོར་མར་སྦྲེང་ངོ༔ དེ་ནས་མཆེད་ལྕམ་རྣམས་ཀྱང་ལག་ཏུ་ཕུད་དང་ནས་ཐོགས་ལ་ཟློག་ཅིང་བྷྱོ་ཡིས་གདབ་བོ༔ ཞེས་གསུངས་པས༔ འདི་ལ་གསུམ་སྟེ༔ སྔོན་འགྲོ་དང༌། དངོས་གཞི། རྗེས་སོ༔ དང་པོ་སྔོན་འགྲོ་ལ་གཉིས་ཏེ༔ དཀྱིལ་འཁོར་བཞེངས་པ་དང༌། རྫས་བསག་པའོ༔ དང་པོ་དཀྱིལ་འཁོར་བཞེངས་པ་ནི༔ ས་གཞི་འཇམ་པ་འདོམ་གང་གྲུ་བཞི་ལ༔ ཁྲག་དང་དྲི་ཆེན་དྲི་ཆུས་ཆག་ཆག་གདབ༔ དེའི་སྟེང་དུ་གྲུ་བཞི་ཐིག་གདབ་པའི་ནང་དུ༔ ཐིག་བཞི་གདབ་པའི་ལིང་རྩེ་དགུ༔ ལིང་རྩེ་རེ་རེའི་ནང་དུ་ཟླུམ་པོར་བསྐོར་བའི་ནང་དུ༔ དབང་དྲག་གི་དཀྱིལ་འཁོར་གྲུ་གསུམ་མཐིང་ནག༔ ཟླ་གམ་དམར་པོ་གསུམ་དང་ལྡན་པ་རེ་རེ་བྲི༔ དེའང་དཀྱིལ་འཁོར་གྱི་ཁ་དོག་ནི་ལོགས་བཞི་ཤར་དཀར༔ ལྷོ་སེར། ནུབ་དམར། བྱང་ལྗང༌། དབུས་མཐིང༌། རྡོ་རྗེའི་གདུང་བཞི་ནི་མཐིང་ག་ལ་རྡོ་རྗེ་སེར་པོ། དཀྱིལ་འཁོར་སོ་སོའི་མུ་ཁྱུད་དཀར་པོ་ཐོད་ཕྲེང་གིས་བསྐོར་བ༔ ཟླ་གམ་གསུམ་དམར་པོ། གྲུ་གསུམ་གྱི་ནང་ཐམས་ཅད་མཐིང་ག་བྱའོ༔ ཀུན་གྱི་ཕྱིའི་ཁྱམས་ཆེན་པོའི་མཐར་པདྨ་རྡོ་རྗེ་མེ་རི་ཁ་དོག་སྣ་ཚོགས་པའམ་དམར་སེར་ལ། རྡོ་རྗེ་དང་པདྨའི་ཁ་དོག་སྣ་ཚོགས་པ༔ ཁྱམས་ལྗང་གུ་བྱའོ༔་་་་་དཀྱིལ་འཁོར་རྒྱས་པ་འདི་ལྟར་མ་གྲུབ་ན་ཚོམ་བུའང་རུང་སྟེ༔ བཀའ་བརྒྱད་བདེ་གཤེགས་འདུས་པའི་བྱང་ལུང་རྒྱ་མཚོ་ཞེས་པ་གཟེར་ཀའི་ལྷན་ཐབས་གཏེར་བྱོན་དུ། ཡང་ན་ནས་ཀྱི་ཚོམ་བུའི་སྟེང་དུ་གཏོར་མ་དགུ་བཞུགས་ཞེས་གསུངས་སོ། །མཆན། གཉིས་པ་རྫས་བསག་པ་ལ་གསུམ་སྟེ༔ མཆོད་རྫས། ལིངྒ། ཁྱུང་བཅས་སོ༔ ཕྱི་ནང་གི་རྫས་ལ་གསུམ་སྟེ༔ ཕྱི་ནང་གསང་བའི་མཆོད་རྫས་སོ༔ ཕྱིའི་མཆོད་རྫས་ནི་མཆོད་ཡོན་ལ་སོགས་པ་རྣམ་པ་བདུན༔ ནང་གི་མཆོད་རྫས་ལ་གསུམ་སྟེ༔

སྨན། རཀྟ། གཏོར་མའོ༔ དང་པོ་སྨན་ནི། རྩ་བརྒྱད་ཡན་ལག་སྟོང་ལས་སྦྱར་རོ༔ གཉིས་པ་རཀྟ་ནི། སྣོད་བཅུད་མཁའ་དབྱིངས་ཀྱིས་བསྡུས་པའོ༔ གསུམ་པ་གཏོར་མ་ནི༔ རྒྱུ་ནས་ནག་སྲན་ནག་བྲ་བོ་གསུམ་ཁལ་གཅིག་དང་བྲེ་གང་ལ་དཔལ་གྱི་གཏོར་མ་ཟུར་གསུམ་པ་དགུ༔ དཔལ་གྱི་བཀའ་སྡོད་ཀྱི་གཏོར་མ་དང་བཅུ་རེ་རེ་ལ་གཏོར་ཕྲན་གྲུ་གསུམ་བཞི་བཞིའམ་དགུ་དགུས་བསྐོར༔ དེའི་མཐའ་སྐོར་མཐེབ་སྐྱུ་དགུས་བསྐོར༔ དེའི་མཐར་ཁྲག་ཟོར་ཀོང་བུ་ཟུར་གསུམ་གྱི་ནང་དུ༔ དུག་ཁྲག་ཡུངས་ཐུན་རྩང་དང་བཅས་པ་དགུ་དགུས་བསྐོར་ལ༔ ཁྲག་ཆེན་གྱིས་བྱུགས་པའི་རྩེ་ལ་ཁྱུང་བཅས་ལྡན་པའི་ཁྱུང་དགུ་གཟུག་གོ༔ གཏོར་མ་ཀུན་ལ་སྤྲིན་ཆེན་གྱིས་ཞལ་ཁེབས་བཏང་ལ༔ དཀྱིལ་འཁོར་དགུའི་སྟེང་དུ་མཉྫི་དགུའི་གདན་ལ་སོ་སོའི་ཕྱོགས་སུ་བཀོད་དོ༔ གསུམ་པ་གསང་བའི་རྫས་མཆོད་ནི༔ མཚན་དང་ལྡན་པའི་བཾ་གཙང་རྙེད་ན་རབ༔ མ་རྙེད་ན་སྲོག་ཆགས་བསྒྲལ་བའི་ཤ་ཁྲག་ལ་བྱའོ༔ བཾ་སྒྲུབ་ཚུལ་བཞིན་བྱའོ༔ གཉིས་པ་ལིངྒ་བཅའ་བ་ལ་གཉིས་ཏེ༔ ལིངྒ་དངོས་དང་༔ ཐུན་རྫས་བསག་པའོ༔ དང་པོ་ལིངྒ་བཅའ་བ་ནི༔ གྲོ་གའམ་དུག་ཤོག་དག་ལ་ཉམས་པའི་ལིངྒ་དགུའི་ཡན་ལག་བཞི་ཕུར་པ་བཞིས་བརྒྱངས་པའི་སྙིང་གར་ནྲྀ་དང་མིང་༔ དཔྲལ་བར་རུས། བརླ་ལ་བླ་དྭགས། ཕྱི་རོལ་ཛཿདང་ཁྲམ་གྱིས་བསྐོར༔ བགེགས་ཡིན་ན་སྙིང་གར་ཏྲི་ཛཿས་བསྐོར་བ་བྲིས༔ དུག་སྣ་ཁྲག་སྣ་བསྲེས་ལ་བྱུགས༔ དེ་རྣམས་ཨེ་དགུའི་ནང་དུ་ཁ་གཙོ་བོར་བལྟ་བའི་ཚུལ་གྱིས་གཞུག་གོ༔ གཉིས་པ་ཐུན་རྫས་ནི༔ གྲི་ལྕགས་ཀྱི་ཕུར་པ་སོར་བརྒྱད་པའམ་བཅུ་གཉིས་པ་ཊཀྐི་རཱ་ཛར་གསལ་གདབ༔ གཞན་ཡང་ཐུན་དོང་དུ་ལྕགས་ཕྱེ། ཟངས་ཕྱེ། རྡོ་ཕྱེ། ཡུངས་ཀར། ཡུངས་ནག། སྐེ་ཚེ། ཤང་ཚེ། དུག་སྣ་འདི་རྣམས་ཁྲག་སྣས་སྦྲུས་ལ་བླུག་གོ༔ གསུམ་པ་ཁྱུང་བཅས་ལ་གསུམ་སྟེ༔ ཁྱུང་བཅས་དངོས་དང་༔ རྔ་མོང་གི་བཅས་དང་༔ ལྟས་ངན་བརྒྱད་ཅུ་བཟློག་པའི་ཆས་སོ༔ དང་པོ་ལ་ལྔ་སྟེ༔ ཁྱུང་གཟུགས༔ བྱང་བུ།

འཁོར་ལོ། ལུས་དཀྱིལ། ལྟས་ངན་མནན་ཐབས་སོ༔ དང་པོ་ཁྱུང་གཟུགས་བཅའ་བ་ནི༔ བག་ཟན་ལ་སོགས་ཕྱེ་ཞིབ་པ་ལ་ཁྱུང་གི་གཟུགས་ལེགས་པ། རྭ་དང་མཆུ་སྡེར་གནམ་ལྕགས་ལས་གྲུབ་པ། རྭ་ལ་གཉེར་མ་དྲུག །རལ་པ་བཅུ་གཉིས། གཤོག་པ་ལྔ་ལྔ། མཇུག་སྒྲོ་བརྒྱད། སྤྱི་བོར་འཁོར་ལོ་དང་ནོར་བུས་མཚན་པ། ཡན་ལག་དོ་ཤལ་ཀླུ་རིགས་ལྔས་བརྒྱན་པའི་ཁྱུང་དགུ་བྱའོ༔ གཉིས་པ་བྱང་བུ་དགོད་པ་ནི༔ ཁྱུང་གི་ནོར་བུའི་དཀྱིལ་དུ༔ ཨོཾ་བཛྲ་གུ་རུ་པདྨ་སིདྡྷི་ཧཱུྂ། ཧྲཱིཿམ་ཧ་རི་ནི་ས་ར་ཙ་ཧྲཱིཿཡ་ཧཱུྂ། བྱང་ཆུབ་བསྒྲུབ་པ་ལ་བར་དུ་གཅོད་པའི་ལྟས་ངན་ཟློག༔ ཅེས་གཞུག༔ ཁྱུང་གི་རལ་པ་བཅུ་གཉིས་ལ་ཡུལ་གྱི་མ་མོ་བཅུ་གཉིས་ཀྱིས་ལྟས་ངན་བཟློག་པའི་ཕྲིན་ལས་བཅོལ་བ་ནི༔ ཨོཾ་བཛྲ་སིངྷ་མུ་ཁ་ཧེ་ལྟས་ངན་ཟློག༔ ཨོཾ་བཛྲ་བྱཱ་གྷྲྀ་མུ་ཁ་ཧེ་ལྟས་ངན་ཟློག༔ ཅེས་ཀུན་ལ་འགྲེའོ༔ ཨོཾ་བཛྲ་སྲི་ལ་མུ་ཁ་ཧེ་ལྟས་ངན་ཟློག༔ ཨོཾ་བཛྲ་ཤྭ་ན་མུ་ཁ་ཧེ་ལྟས་ངན་ཟློག༔ ཨོཾ་བཛྲ་ཀྲྀ་ཏ་མུ་ཁ་ཧེ་ལྟས་ངན་ཟློག༔ ཨོཾ་བཛྲ་ཀཾ་ཀ་མུ་ཁ་ཧེ་ལྟས་ངན་ཟློག༔ ཨོཾ་བཛྲ་ཁྭ་ཁྭ་མུ་ཁ་ཧེ་ལྟས་ངན་ཟློག༔ ཨོཾ་བཛྲ་ཨུལླུ་མུ་ཁ་ཧེ་ལྟས་ངན་ཟློག༔ ཨོཾ་བཛྲ་ཨཱརྻ་དེ་ཛ་བི་ཧཾ་ཛཾ་མུ་ཁ་ཛ་ལྟས་ངན་ཟློག༔ ཨོཾ་བཛྲ་ཨ་མོ་ཁ་མུ་ཁ་ཧཱུྂ་ལྟས་ངན་ཟློག༔ ཨོཾ་བཛྲ་ལོ་ཀ་བཾ་མུ་ཁ་བཾ་ཧེ་ལྟས་ངན་ཟློག༔ ཨོཾ་བཛྲ་སྨ་པ་ལ་ཡ་སོ་ཏས་ལྟས་ངན་ཟློག༔ ཨོཾ་བཛྲ་རྨིམྲ་བ་ཡ་ཏི་ཧི་མུ་ཁ་ཧོ༔ རྦོད་གཏོང་ལྟས་ངན་ཐམས་ཅད་ཟློག་ཅིག༔ ཅེས་བྲིས་ལ་གཞུག༔ གཡས་ཀྱི་གཤོག་ཟུར་དང་པོ་ལ༔ ཨོཾ་བུདྡྷ་ཀྲོ་དྷཱི་ཤྭ་རཱི་མས་ལྟས་ངན་ཟློག༔ བཛྲ་ཀྲོ་དྷཱི་ཤྭ་རཱི་མས་ལྟས་ངན་ཟློག༔ རཏྣ་ཀྲོ་དྷཱི་ཤྭ་རཱི་མས་ལྟས་ངན་ཟློག༔ པདྨ་ཀྲོ་དྷཱི་ཤྭ་རཱི་མས་ལྟས་ངན་ཟློག༔ ཀརྨ་ཀྲོ་དྷཱི་ཤྭ་རཱི་མས་ལྟས་ངན་ཟློག༔ བཛྲ་ཀཽ་རཱིས་ལྟས་ངན་ཟློག༔ བཛྲ་ཙཽ་རཱིས་ལྟས་ངན་ཟློག༔ བཛྲ་པྲ་མོ་ཧས་ལྟས་ངན་ཟློག༔ བཛྲ་བེ་ཏཱ་ལཱིས་ལྟས་ངན་ཟློག༔ བཛྲ་པུཀྐ་སཱིས་ལྟས་ངན་ཟློག༔

བཛྲ་གསྨ་རཱིས་ལྟས་ངན་ཟློག༔ བཛྲ་སྨེ་ཤ་ནིས་ལྟས་ངན་ཟློག༔ བཛྲ་ཙཎྜ་ལཱིས་ལྟས་ངན་ཐམས་ཅད་ཟློག༔ ཅེས་བྲི༔ གཤོག་ཟུར་གཉིས་པ་ལ༔ ཨོཾ་ཧཱུྂ་ཀ་ར་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་བི་ཛ་ཡེ་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་ནཱི་ལཾ་དཎྜ་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་ཡ་མཱནྟ་ཀ་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་ཨཱརྻ་ཨ་ཙ་ལ་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་ཧ་ཡ་གྲཱི་བ་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་ཨ་པ་ར་ཛི་ཏ་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་ཨ་མྲྀ་ཏ་ཀུཎྜ་ལི་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་ཏྲཻ་ལོཀྱ་བི་ཛ་ཡ་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཨོཾ་མ་ཧཱ་བ་ལ་བཛྲ་མ་ཧཱ་ཀྲོ་དྷ་ཧཱུྂ་ལྟས་ངན་ཟློག༔ ཅེས་བྲི༔ གཤོག་ཟུར་གསུམ་པ་ལ༔ ཨོཾ་བུདྡྷ་ཧེ་རུ་ཀས་ལྟས་ངན་ཟློག༔ ཨོཾ་བཛྲ་ཧེ་རུ་ཀས་ལྟས་ངན་ཟློག༔ ཨོཾརཏྣ་ཧེ་རུ་ཀས་ལྟས་ངན་ཟློག༔ ཨོཾ་པདྨ་ཧེ་རུ་ཀས་ལྟས་ངན་ཟློག༔ ཨོཾ་ཀརྨ་ཧེ་རུ་ཀས་ལྟས་ངན་ཟློག༔ ཨོཾ་རཀྴ་ཧེ་རུ་ཀས་ལྟས་ངན་ཟློག༔ ཨོཾ་གུ་ཧྱ་ཧེ་རུ་ཀས་ལྟས་ངན་ཟློག༔ ཨོཾ་བི་ཤྭ་ཧེ་རུ་ཀས་ལྟས་ངན་ཟློག༔ ཨོཾ་ས་ནུ་ཧེ་རུ་ཀས་ལྟས་ངན་ཟློག༔ ཅེས་བྲི༔ གཤོག་ཟུར་བཞི་པ་ལ༔ ཨོཾ་མ་ཧཱ་ཤྲཱི་ཧེ་རུ་ཀས་ལྟས་ངན་ཟློག༔ ཨོཾ་བཛྲ་ཤྲཱི་ཧེ་རུ་ཀས་ལྟས་ངན་ཟློག༔ ཨོཾ་རཏྣ་ཤྲཱི་ཧེ་རུ་ཀས་ལྟས་ངན་ཟློག༔ ཨོཾ་པདྨ་ཤྲཱི་ཧེ་རུ་ཀས་ལྟས་ངན་ཟློག༔ ཨོཾ་ཀརྨ་ཤྲཱི་ཧེ་རུ་ཀས་ལྟས་ངན་ཟློག༔ དྷརྨ་ཤྲཱི་ཧེ་རུ་ཀས་ལྟས་ངན་ཟློག༔ ཨ་ཡ་མ་དུ་རུ་ཙ་ཤ་ནའི་ལྟས་ངན་ཟློག༔ ལྷ་མ་སྲིན་སྡེ་བརྒྱད་དང་བཅས་པའི་ལྟས་ངན་ཟློག༔ ཅེས་བྲི༔ གཤོག་ཟུར་ལྔ་པ་ལ༔ ཨོཾ་མ་ཧཱ་ཤྲཱི་ཧེ་རུ་ཀ་ཧཱུྂ་ལྟས་ངན་ཟློག༔ ཨོཾ་བུདྡྷ་ཧེ་རུ་ཀ་ཧཱུྂ་ལྟས་ངན་ཟློག༔ ཨོཾ་བཛྲ་ཧེ་རུ་ཀ་ཧཱུྂ་ལྟས་ངན་ཟློག༔ ཨོཾ་རཏྣ་ཧེ་རུ་ཀ་ཧཱུྂ་ལྟས་ངན་ཟློག༔ ཨོཾ་པདྨ་ཧེ་རུ་ཀ་ཧཱུྂ་ལྟས་ངན་ཟློག༔

ཨོཾ་ཀརྨ་ཧེ་རུ་ཀ་ཧཱུྂ་ལྟས་ངན་ཟློག༔ ཨོཾ་བཛྲ་ཀྲོ་དྷ་ཧཱུྂ་ཀ་ར་ཧཱུྂ་སྟེང་ཚངས་པའི་ལྟས་ངན་ཟློག༔ ཨོཾ་བཛྲ་ཀྲོ་དྷ་བི་ཛ་ཡ་ཧཱུྂ་ཤར་དྲི་ཟའི་ལྟས་ངན་ཟློག༔ ཞེས་ཐོག་མ་དང་ཐ་མ་དེས་འགྲེའོ༔ ཨོཾ་བཛྲ་ཀྲོ་དྷ་ནཱི་ལཾ་དཎྜ་ཧཱུྂ་ཤར་ལྷོ་མེ་ལྷའི་ལྟས་ངན་ཟློག༔ ཨོཾ་བཛྲ་ཀྲོ་དྷ་ཡ་མཱནྟ་ཀ་ཧཱུྂ་ལྷོ་གཤིན་རྗེའི་ལྟས་ངན་ཟློག༔ ཨོཾ་བཛྲ་ཀྲོ་དྷ་ཨཱརྻ་ཨ་ཙ་ལ་ཧཱུྂ་ལྷོ་ནུབ་སྲིན་པོའི་ལྟས་ངན་ཟློག༔ ཨོཾ་བཛྲ་ཀྲོ་དྷ་ཧ་ཡ་གྲཱི་བ་ཧཱུྂ་ནུབ་ཆུ་ལྷའི་ལྟས་ངན་ཟློག༔ ཨོཾ་བཛྲ་ཀྲོ་དྷ་ཊཀྐི་རཱ་ཛ་ཧཱུྂ་ནུབ་བྱང་རླུང་ལྷའི་ལྟས་ངན་ཟློག༔ ཨོཾ་བཛྲ་ཀྲོ་དྷ་ཨ་མྲྀ་ཏ་ཀུཎྜ་ལི་ཧཱུྂ་བྱང་གནོད་སྦྱིན་གྱི་ལྟས་ངན་ཟློག༔ ཨོཾ་བཛྲ་ཀྲོ་དྷ་ཏྲཻ་ལོཀྱ་བི་ཛ་ཡེ་ཧཱུྂ་བྱང་ཤར་དབང་ལྡན་གྱི་ལྟས་ངན་ཟློག༔ ཨོཾ་བཛྲ་ཀྲོ་དྷ་མ་ཧཱ་བ་ལ་ཧཱུྂ་འོག་ས་བདག་གི་ལྟས་ངན་ཟློག༔ ཅེས་བྲི༔ གཡོན་གྱི་གཤོག་ཟུར་དང་པོ་ལ༔ ཀ་ཁ་ལ་ཀྲོ་དྷཱི་ཤྭ་རཱི་གྷྲྀཀ་ཁམས་གསུམ་རྡར་གཅོད་མས་ལྟས་ངན་ཟློག༔ རྒྱས་འདེབ་མས་ལྟས་ངན་ཟློག༔ ཟ་བྱེད་མས་ལྟས་ངན་ཟློག༔ རྨོངས་བྱེད་མས་ལྟས་ངན་ཟློག༔ ཚེ་འཕེལ་མས་ལྟས་ངན་ཟློག༔ སྐྱེ་འཆི་རྩད་གཅོད་མས་ལྟས་ངན་ཟློག༔ དུག་གསུམ་དབང་སྡུད་མས་ལྟས་ངན་ཟློག༔ ཅེས་བྲི༔ གཤོག་ཟུར་གཉིས་པ་ལ༔ ཏྲཀ་རཀྴ་སྙིང་ལ་ཏོ་ཀེ༔ མ་མ་རུ་ལུ་རུ་ལུ་བྷྱོ༔ ཁོང་དབུགས་ཧྲོལ་ཅིག༔ སྙིང་ཁྲག་ས་མ་ཡ༔ ཏཾ་ཏཾ་ཛ༔ སྙིང་ཙིཏྟ་ཕྱུང་ཞིག༔ ཙིཏྟ་ལ་ཐུཾ་རིལ༔ མ་མ་སྙིང་ཁྲག་བཾ་ཐུན༔ ཤི་ཏི་ཏཾ་སྙིང་ལ༔ ས་མ་ཡ་བྷྱོ༔ མ་མ་ཤ་ཤ༔ མ་མ་ཧྲིཾ་ཧྲིཾ༔ མ་མ་ས་མ་ཡ༔ དགྲ་བོ་ནྲྀར་མཱ་ར་ཡ་སོད༔ དགྲ་བོའི་སྙིང་ལ་ཙིཏྟ་ཛྭ་ལ་རཾ༔ མ་མ་སྙིང་རྩ་ལ་རོལ་རོལ༔ ཆུམ་ཆུམ་རོལ་བྷྱོ༔ མ་མོ་སྤུན་དྲུག་གི་ལྟས་ངན་ཟློག༔ ཅེས་བྲིའོ༔ གཤོག་ཟུར་གསུམ་པ་ལ། མ་མ་རཀྨོ་ཧྲིཾ་ཧྲིཾ་ལྟས་ངན་ཟློག༔ རཀྴ་རུ་རུ་ཙ་མུཎྜི༔ ཏྲཀ་རཀྴ་ཙ་མུཎྜི༔ སྙིང་ཤ་ཀུ་རུ་ཀུ་རུ་ནྲྀ་ཛཿ བཾ་རི་ལི་ལི་རྦད་རྦད༔

མ་མ་སྙིང་ཁ་རག་ཆེ་གེ་མོ་ནྲྀ་ཛ་ཛཿ ལྟས་ངན་པ་ལ་ནི་ས་ཏཾ་མོ་རྨུག་རྨུག༔ རཀྨོ་ནི་ཏི༔ མ་མོ་ནི་ཧེ་མོ་ཛ་ཛ༔ ཐུཾ་རི་ལི་རི་ལི་རྦད༔ ནྲྀ་ཛ་ཛཿ ལྟས་ངན་པ་ཐམས་ཅད་ཟློག༔ སྲིན་མོ་འབར་མ་སྤུན་བདུན་གྱི་ལྟས་ངན་ཟློག༔ ཅེས་བྲིའོ༔ གཤོག་ཟུར་བཞི་པ་ལ། ཏྲི་ས་མུན་ཧཱུྂ་ཏི་གྷྲྀཀ༔ རྣམ་སྣང་གསལ་གྱིས་ལྟས་ངན་ཐམས་ཅད་ཟློག༔ བྱི་ཡཾ་མ་ཧཱ་གྷྲྀཀ༔ ཡང་གསལ་གཡོས་ཀྱིས་ལྟས་ངན་ཐམས་ཅད་ཟློག༔ མ་ཧཱ་མཾ་ཏེ་ཏ་གྷྲྀཀ༔ བཀྲག་གསལ་འབར་གྱིས་ལྟས་ངན་ཐམས་ཅད་ཟློག༔ བ་ཤི་སན་ཏི་ཧྲི་གྷྲྀཀ༔ སྙན་གསལ་འབར་གྱིས་ལྟས་ངན་ཐམས་ཅད་ཟློག༔ ཛྭ་ལ་རཾ་ཧ་གྷྲྀཀ༔ འོད་གསལ་འབར་མས་ལྟས་ངན་ཐམས་ཅད་ཟློག༔ རཀྨོ་རཀྨོ་སྙིང་རྩ་ལ་ཤ་ལ་བྷྱོ་ཛཿ སྟག་སྲིན་ཟོར་གདོང་མས་ལྟས་ངན་ཐམས་ཅད་ཟློག༔ རཀྨོ་རཀྨོ་རུ་རུ་ཙ་པ་ལ་སྙིང་ལ་ཁ་རཀྨོ་བྷྱོ་ཛ་ཛཿ བཾ་སྲིན་དྲེད་མོ་གདོང་གིས་ལྟས་ངན་ཐམས་ཅད་ཟློག༔ རཀྨོ་རཀྨོ་ཙབ་ཙ་མེ་ཁྲ་མུ་ཤ་ལ་བྷྱོ་ཛ་ཛཿ ཀོང་སྲིན་བ་གླང་གདོང་གིས་ལྟས་ངན་ཐམས་ཅད་ཟློག༔ རཀྨོ་རཀྨོ་ཁྲག་ལ་མུ་ཤ་ལ་བྷྱོ་ཛ་ཛཿ འབྲོག་སྲིན་ཆུ་སྲིན་གདོང་གིས་ལྟས་ངན་ཟློག་ཅིག༔ ཅེས་བྲིའོ༔ གཤོག་ཟུར་ལྔ་པ་ལ༔ མ་ནུ་རཀྴ་སཱི་བྷྱོ༔ ལྟས་ངན་ཟློག༔ པྲ་མ་ནི་བྷྱོ༔ ལྟས་ངན་ཟློག༔ རོའུ་ཏྲི་ཡེ་བྷྱོ༔ ལྟས་ངན་ཟློག༔ བྷ་ན་བྷེ་བྷྱོ༔ ལྟས་ངན་ཟློག༔ ཀཽ་རཱི་མ་བྷྱོ༔ ལྟས་ངན་ཟློག༔ ཨིནྡྲ་ཡ་ནི་བྷྱོ༔ ལྟས་ངན་ཟློག༔ སིངྷ་ཀཱ་ལཱི་ནཱི་བྷྱོ༔ ལྟས་ངན་ཟློག༔ ཨ་མྲྀ་ཏཾ་བྷྱོ༔ ལྟས་ངན་ཟློག༔ སིའུ་ནི་བྷྱོ༔ ལྟས་ངན་ཟློག༔ ན་ཧཾ་བྷྱོ༔ ལྟས་ངན་ཟློག༔ རཱཀྵ་སཱི་བྷྱོ༔ ལྟས་ངན་ཟློག༔ བྷཀྵ་སཱི་བྷྱོ༔ ལྟས་ངན་ཟློག༔ རཱ་ཏྲཱི་མ་བྷྱོ༔ ལྟས་ངན་ཟློག༔ རུ་ཏྲི་རེ་མ་ཏཱི་བྷྱོ༔ ལྟས་ངན་ཟློག༔ ཨེ་ཀ་ཙ་ར་མ་བྷྱོ༔ ལྟས་ངན་ཟློག༔ མ་ནུ་ཧ་ར་མ་བྷྱོ༔ ལྟས་ངན་ཟློག༔ སིདྡྷི་ཀཱ་མ་བྷྱོ༔ ལྟས་ངན་ཟློག༔ བྷ་ཡ་བྷྱཿབྷྱོ༔ ལྟས་ངན་ཟློག༔ མ་ཧཱ་མཱ་ར་ཎ་བྷྱོ༔ ལྟས་ངན་ཟློག༔ ཨགྣེ་མ་བྷྱོ༔ ལྟས་ངན་ཟློག༔ བཱ་རཱ་ཧཱི་བྷྱོ༔

ལྟས་ངན་ཟློག༔ ཙ་མུཎྜི་བྷྱོ༔ ལྟས་ངན་ཟློག༔ སུཾ་ཏི་ར་ཙ་བྷྱོ༔ ལྟས་ངན་ཟློག༔ ཝཱ་རུ་ཎ་བྷྱོ༔ ལྟས་ངན་ཟློག༔ མ་ཧཱ་ཀཱ་ལཱི་བྷྱོ༔ ལྟས་ངན་ཟློག༔ ཙ་ཀ་ལཱི་བྷྱོ༔ ལྟས་ངན་ཟློག༔ ཀུམྦྷ་ཀརྞ་བྷྱོ༔ ལྟས་ངན་ཟློག༔ ལཾ་བྷོ་དྷ་ར་མ་བྷྱོ༔ དབང་ཕྱུག་ཉི་ཤུ་རྩ་བརྒྱད་ཀྱིས་ལྟས་ངན་ཟློག༔ ཅེས་བྲིའོ༔ ཁྱུང་གི་མཇུག་སྒྲོ་བརྒྱད་པོ་ལ༔ བཛྲ་ཀྲོ་དྷཱི་ཤྭ་རཱི་བྷྱོ༔ བདེ་འགྲོ་མས་ལྟས་ངན་ཟློག༔ ཤནྟི་མ་བྷྱོ༔ ཉི་ཟླ་ཐོད་ཕྲེང་མས་ལྟས་ངན་ཟློག༔ མུ་ཏྲཱི་བྷྱོ༔ དབྱིངས་ཕྱུག་མས་ལྟས་ངན་ཟློག༔ ཤནྟྲི་བྷྱོ༔ རྒྱན་གྱི་རྒྱལ་མོས་ལྟས་ངན་ཟློག༔ དུནྟི་མ་བྷྱོ༔ བདག་ཉིད་མས་ལྟས་ངན་ཟློག༔ དུནྟྲི་མ་བྷྱོ༔ གཅིག་པུ་མས་ལྟས་ངན་ཟློག༔ སཱུརྻ་མ་བྷྱོ༔ ཉི་ཟླ་ཁྲོས་པའི་དབང་མོ་ཆེས་ལྟས་ངན་ཟློག༔ པདྨ་མ་བྷྱོ༔ པདྨ་ཁྲོས་པའི་དབང་མོ་ཆེས་ལྟས་ངན་ཟློག༔ ཁ་རཀྨོ་བྷྱོ༔ བདུད་རྩི་ཁྲོས་པའི་དབང་མོ་ཆེས་ལྟས་ངན་ཟློག༔ བཛྲ་ཨེ་ཀ་མ་བྷྱོ༔ ལྟས་ངན་ཟློག༔ ཀ་ཏཾ་ཀ་བྷྱོ༔ ལྟས་ངན་ཟློག༔ ནཱི་ལཾ་བྷྱོ༔ ལྟས་ངན་ཟློག༔ དན་མོ་བྷྱོ༔ ལྟས་ངན་ཟློག༔ རྒྱལ་མོ་ལྔས་ལྟས་ངན་ཟློག༔ བློན་མོ་བཞིས་ལྟས་ངན་ཟློག༔ ཅེས་བྲིས་ལ་གཟུག་གོ༔ བྱ་ཁྱུང་རྣམས་ཀྱི་དཔྲལ་བ། མགྲིན་པ། སྙིང་ག །ལྟེ་བ། གསང་གནས་ལ་སོགས་པ་ལྔ་ལ་རིམ་པ་བཞིན་ཏུ། ཨོཾ་ཀྵིཾ་བུདྡྷ་ག་རུ་ཌ་པྲ་ཏྱཾ་གི་ར་ཡ་ཧཱུྂ༔ མགྲིན་པར། ཨོཾ་ཀྵིཾ་པདྨ་ག་རུ་ཌ་པྲ་ཏྱཾ་གི་ར་ཡ་ཧཱུྂ༔ སྙིང་གར། ཨོཾ་ཀྵིཾ་བཛྲ་ག་རུ་ཌ་པྲ་ཏྱཾ་གི་ར་ཡ་ཧཱུྂ༔ ལྟེ་བར། ཨོཾ་ཀྵིཾ་རཏྣ་ག་རུ་ཌ་པྲ་ཏྱཾ་གི་ར་ཡ་ཧཱུྂ༔ གསང་གནས་སུ། ཨོཾ་ཀྵིཾ་ཀརྨ་ག་རུ་ཌ་པྲ་ཏྱཾ་གི་ར་ཡ་ཧཱུྂ༔ ཞེས་པ་ལྔ་བྲིས་ལ་གཞུག་གོ༔ དེ་ལྟ་བུའི་ཁྱུང་བཅས་དང་ལྡན་པ་གཅིག་དབུས་སུ་ཆེ་མཆོག་གི་གཏོར་མ་ལ་གཟུག་གོ༔ གཞན་བརྒྱད་ལ་གནས་ལྔའི་སྙིང་པོ་བཀོད་པ་རེ་རེ་གཟུག་གོ༔ ཁྱུང་རེ་བཀོད་པའོ༔ གསུམ་པ་འཁོར་ལོ་དགོད་པ་ལ་གཉིས་ཏེ༔ རྒྱས་པ་དང་བསྡུས་པའོ༔ དང་པོ་རྒྱས་པ་ནི༔ འོག་ནས་འབྱུང་བའི་དཔེའུ་ཆུང་ལྟར་གནས་གསུམ་དུ་བཅུག་གོ༔

གཉིས་པ་བསྡུས་པ་ནི། ཁྱུང་གི་ཐུགས་ཀར་འཁོར་ལོ་རྩིབས་བཞི་མུ་ཁྱུད་དང་ལྡན་པའི་ལྟེ་བར༔་་་་་འདི་ཁྱུང་བཅས་རྒྱས་པའི་དཔེ་བྲིས་ནང་གི་ལྟས་ངན་ཟློག་པ་ཕྲིན་ལས་ཀྱི་འཁོར་ལོ་དེ་ག་ཡིན་ནོ། །ཨོཾ་བུདྡྷ་ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ དེ་བཞིན་རིགས་ཀྱི་ཁྱུང་གིས་ལྟས་ངན་ཟློག༔ ཤར་གྱི་རྩིབས་ལ། ཨོཾ་བཛྲ་ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ རྡོ་རྗེ་ཁྱུང་གིས་ལྟས་ངན་ཟློག༔ ལྷོའི་རྩིབས་ལ། ཨོཾ་རཏྣ་ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ རིན་ཆེན་ཁྱུང་གིས་ལྟས་ངན་ཟློགཿ ནུབ་ཀྱི་རྩིབས་ལ། ཨོཾ་པདྨ་ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ པདྨ་ཁྱུང་གིས་ལྟས་ངན་ཟློག༔ བྱང་གི་རྩིབས་ལ། ཨོཾ་ཀརྨ་ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ ལས་ཀྱི་རིགས་ཀྱི་ཁྱུང་གིས་ལྟས་ངན་ཟློག༔ དེའི་ཕྱི་རིམ་མུ་ཁྱུད་ལ། རྭས་རྭ་ཅན་གྱི་ལྟས་ངན་ཟློག༔ གཤོག་པས་གཤོག་པ་ཅན་གྱི་ལྟས་ངན་ཟློག༔ མཆུས་ལྟོ་འགྲོའི་ལྟས་ངན་ཟློག༔ གདོང་པས་གདོང་ཅན་གྱི་ལྟས་ངན་ཟློག༔ སྡེར་མོས་སྡེར་ཆགས་ཀྱི་ལྟས་ངན་ཟློག༔ ལྟོ་བས་ལྟས་ངན་བརྒྱད་ཅུ་རྩ་གཅིག་ཟློག༔ ཆགས་ཆེ་ཉམ་ང་རྦད་འདྲེ་རྦོད་གཏོང་ཉམས་གྲིབ་ཐམས་ཅད་ཟློག་ཅིག༔ ཅེས་བྲིའོ༔ བཞི་པ་ལུས་དཀྱིལ་དགོད་པ་ལ་དོན་བརྒྱད་དེ༔ དང་པོ་ཁྱུང་གི་རལ་པ་ལ་ཡུལ་གྱི་མ་མོ་བཅུ་གཉིས་བསྐྱེད༔ ཅེས་པས་དབྱིངས་ཀྱི་མ་མོ་དྲུག །མཁའ་དབྱིངས་ཀྱི་མ་མོ་བདུན༔ དེ་ཡང་དབྱིངས་ཀྱི་མ་མོ་དྲུག་ནི༔ རྣམ་སྣང་གསལ། འོད་འབར་གསལ། སྙན་གསལ་འབར། ཡང་གསལ་གཡོས། བཀྲག་གསལ་འབར། སྲིད་པ་བདེ་འགྲོ་དང་དྲུག་གོ༔ མཁའ་དབྱིངས་ཀྱི་མ་བདུན་ནི༔ མ་ཆེན་ཡེ་ཤེས་མཁའ་འགྲོ་མ༔ མ་ཆེན་ཡེ་ཤེས་སྟག་འགྲོ་མ། ཟ་བྱེད་མ། སྤྱན་གསུམ་མཆེ་བ་མ། ཁ་འབར་མ། རེ་མ་ཏི། དུར་བྱེད་མ་དང་བདུན་ནོ༔ གཉིས་པ་ཁྱུང་གི་གཤོག་ཟུར་དང་པོ་ལ་སྟེང་གི་ཁྲོ་བོ་བཅུ་ཞེས་བྱ་སྟེ༔ ཁྲོ་བོ་ཆེན་པོ་ཧཱུྂ་སྒྲ་ཅན་དང༌། ཁྲོ་བོ་ཆེན་པོ་གནོད་མཛེས་རྒྱལ་པོ་དང༌༑ ཁྲོ་བོ་ཆེན་པོ་མེ་ལོང་སྣང་བྱེད་དང༌།

ཁྲོ་བོ་ཆེན་པོ་ཡོན་ཏན་སྙིང་པོ་དང༌། ཁྲོ་བོ་ཆེན་པོ་གཟི་ལྡན་འབར་བ་དང༌། ཁྲོ་བོ་ཆེན་པོ་ལྷུན་གྲུབ་སྣང་བྱེད་དང༌། ཁྲོ་བོ་ཆེན་པོ་མེའི་འཁོར་ལོ་ཅན་དང༌། ཁྲོ་བོ་ཆེན་པོ་ཟ་བྱེད་བརྟུལ་ཞུགས་ཅན་དང༌། ཁྲོ་བོ་ཆེན་པོ་བསྐྱོད་བྱེད་རླུང་གི་ཞགས་པ་ཅན་དང༌། ཁྲོ་བོ་ཆེན་པོ་གཟི་ལྡན་འབར་བ་དང་བཅུའོ༔ གཤོག་ཟུར་གཉིས་པ་ལ་གསང་བའི་ཁྲོ་བོ་བཅུ་ནི༔ ཧཱུྂ་ཀ་ར་དཀར་སེར་ཐོ་བ་བསྣམས་པ་དང་༔ རྣམ་རྒྱལ་དཀར་པོ་ནེའུ་ལེ་འཛིན་པ་དང་༔ དབྱུག་པ་སྔོན་པོ་བེ་ཅོན་འཛིན་པ་དང་༔ གཤིན་རྗེའི་གཤེད་སེར་ནག་ཞགས་པ་འཛིན་པ། མི་གཡོ་མཐིང་ནག་རལ་གྲི་འཛིན་པ། རྟ་མགྲིན་དམར་པོ་སྦྲུལ་ཞགས་འཛིན་པ། གཞན་གྱིས་མི་ཐུབ་དབྱུག་ཐོ་འཛིན། བདུད་རྩི་ལྗང་གུ་རྒྱ་གྲམ་འཛིན། ཁམས་གསུམ་རྣམ་རྒྱལ་ལྗང་གུ་སྡིགས་མཛུབ་མཛད། སྟོབས་ཅན་དུད་ཁ་གཏུན་ཤིང་འཛིན་པ་དང་བཅུའོ༔ གཤོག་ཟུར་གསུམ་པ་ལ་སྤྱི་དཔལ་གྱི་ཁྲོ་བོ་བཅུ་ནི༔ ཁྲོ་བོ་གར་པའི་རྒྱལ་པོ་དང་༔ ཁྲོ་རྒྱལ་འཇིགས་པར་བྱེད་པ་དང་༔ ཁྲོ་རྒྱལ་པདྨ་གར་དབང་དང་༔ ཁྲོ་རྒྱལ་གར་མཛད་རྒྱལ་པོ་དང་༔ ཁྲོ་རྒྱལ་སྲེག་པའི་རྒྱལ་པོ་དང་༔ ཁྲོ་རྒྱལ་སྲིན་པོ་འཇོམས་བྱེད་དང་༔ ཁྲོ་རྒྱལ་སྐྱོད་བྱེད་རྒྱལ་པོ་དང་༔ ཁྲོ་རྒྱལ་གསོད་བྱེད་རྒྱལ་པོ་དང་༔ ཁྲོ་རྒྱལ་སྐྱབས་ཀྱི་རྒྱལ་པོ་དང་༔ ཁྲོ་རྒྱལ་དུར་འཇིགས་རྒྱལ་པོ་དང་བཅུའོ༔ གཤོག་ཟུར་བཞི་པ་ལ༔ རྫོགས་པ་ཆེན་པོའི་ཁྲོ་བོ་བཅུ་ནི༔ ཁྲོ་བོ་ཆེན་པོ་བྱེའུ་འཇོམས་པའི་རྒྱལ་པོ་དང་༔ སྟོབས་བཟང་འཇིགས་བྱེད་གནོད་པ་དང་༔ གཟི་ལྡན་འོད་ཟེར་ཅན་དང་༔ འཇིགས་བྱེད་འོད་ཀྱིས་འགེངས་དང་༔ སྟོང་གསུམ་ཁྱབ་བྱེད་དང་༔ ཧཱུྂ་སྒྲ་ཅན་དང་༔ ཁམས་གསུམ་སྒྲོལ་དང་༔ འཇིགས་བྱེད་སྐར་མདའ་གདོང་དང་༔ མེ་ཁྱེར་གློག་མ་སྤྲིན་དང་༔ ཁྲོ་བོ་ཆེན་པོ་ནམ་མཁའི་འོད་འཕྲོ་དང་བཅུའོ༔ གཤོག་ཟུར་ལྔ་པ་ལ༔ ཏ་ཀྲྀཏ་ཀྱི་ཁྲོ་བོ་བཅུ་ནི༔ དེ་ཡང་ཆེ་མཆོག་གསུང་གི་འཁོར་ལོ་སྟེང་གི་ཁྲོ་བོ་བཅུས་བསྐོར་ཏེ༔

དེ་ལ་ཏ་ཀྲྀཏ་ཀྱི་སྒོ་བ་བཞི་ཡོད༔ ཤར་དུ་འཇིགས་བྱེད་སྟག་གདོང་ཅན༔ ལྷོ་རུ་གཟིག་གདོང་ཅན༔ ནུབ་ཏུ་དྲེད་གདོང་ཅན༔ བྱང་སྒོར་སྤྱང་གདོང་ཅན་དང་བཞིའོ༔ ཆེ་མཆོག་ཐུགས་ཀྱི་འཁོར་ལོ་ལ་གསང་བའི་ཁྲོ་བོ་བཅུ་སྟེ༔ སྒོ་བ་བཞི་ནི༔ ཤར་དུ་ཁྲའི་མགོ་ཅན༔ ལྷོར་སྐྱ་གའི་མགོ་ཅན༔ ནུབ་ཏུ་བྱ་རོག་གི་མགོ་ཅན༔ བྱང་དུ་པུ་ཤུད་ཀྱི་མགོ་ཅན༔ ཆེ་མཆོག་སྐུའི་དཀྱིལ་འཁོར་ལ༔ སྤྱི་དཔལ་གྱི་ཁྲོ་བོ་ཆེན་པོ་བཅུ་སྟེ༔ དེ་ལ་ཏ་ཀྲྀཏ་ཀྱི་སྒོ་བ་བཞི་ཡོད་དེ༔ ཤར་དུ་འཇིགས་བྱེད་ཉི་མའི་འོད་ཅན༔ ལྷོར་ཆུའི་འཁོར་ལོ་ཅན༔ ནུབ་ཏུ་མེའི་འཁོར་ལོ་ཅན༔ བྱང་དུ་རྡོ་རྗེ་འབར་བ་དང་བཞིའོ༔ ཆེ་མཆོག་ཡོན་ཏན་གྱི་འཁོར་ལོ་ལ༔ རྫོགས་ཆེན་གྱི་ཁྲོ་བོ་བཅུས་བསྐོར་ཏེ༔ སྒོ་བ་བཞི་ནི༔ ཤར་སྒོར་དྲི་ཟ་འཇིགས་བྱེད་སྟོང་གསུམ་འཛིན༔ ལྷོ་སྒོར་གཤིན་རྗེ་སྟོང་གསུམ་གྲགས། ནུབ་སྒོར་འཇིགས་བྱེད་ཁྲག་གི་རྒྱ་མཚོ་སྐམས་པ་དང༌། བྱང་སྒོར་འཇིགས་བྱེད་ཁྲག་གི་ལག་ཆ་ཅན་དང་བཞིའོ༔ ཁྱུང་གི་གཤོག་ཟུར་གཡོན་གྱི་དང་པོ་ལ༔ སྲོག་རྩའི་མ་མོ་བདུན་དུ་སྤྲུལ་ཏེ༔ དེ་ཡང་རྡོ་རྗེ་ཀུན་གྲགས༔ རྡོ་རྗེ་ཀུན་གསལ། རྡོ་རྗེ་གྲགས་སྙེམས། རྡོ་རྗེ་ཡེ་ཤེས་ཆེན་པོ། རྡོ་རྗེ་འོད་གསལ། རྡོ་རྗེ་གསལ་འཕྲོ། རྡོ་རྗེ་གཡུ་སྒྲོན་དང་བདུན་ནོ༔ གཤོག་ཟུར་གཉིས་པ་ལ། ཨེ་ཀ་དྲག་མོ་སྤུན་དྲུག་སྤྲུལ༔ ཞེས་པ་ནི། ཨེ་ཀ་ཛཱ་ཏི། ཨེ་ཀ་ཛ་ར། སྲིད་པ་ཆགས་བྱེད། སྲིད་པ་ཆ་སྙོམས། རྡོ་རྗེ་གར་དབང༌། པདྨ་གར་དབང་དང་དྲུག་གོ༔ གཤོག་ཟུར་གསུམ་པ་ལ། སྲིན་མོ་འབར་མ་བདུན་དུ་ཤར༔ ཞེས་པ་ནི། སྲིན་མོ་སྐམ་པ་མོ༔ ཕོར་ཐོགས་མ། གཡང་གཞི་མ། ཟ་བ་མོ། གསོད་བྱེད་མ། ཟ་བྱེད་མ། སྲིན་མོ་དྲི་མ་སྣོམ་བྱེད་མ་དང་བདུན་ནོ༔ གཤོག་ཟུར་བཞི་པ་ལ། སྲིང་མོ་བཞི་དང་རྒྱལ་མོ་ལྔ་ནི༔ ལྷའི་སྲིང་མོ། གཤིན་རྗེའི་སྲིང་མོ། ཀླུའི་སྲིང་མོ། གནོད་སྦྱིན་གྱི་སྲིང་མོ་བཞིའོ༔ རྒྱལ་མོ་ལྔ་ནི། འབྱུང་བ་ལྔའི་རྒྱལ་མོ་ལྔའོ༔

གཤོག་ཟུར་ལྔ་པ་ལ། ཉི་ཤུ་རྩ་བརྒྱད་སྤྲུལ་པར་ཤར༔ ཞེས་པས། དབང་ཕྱུག་མ་ཉི་ཤུ་རྩ་བརྒྱད་ནི༔ སྲིན་མོ་སྨུག་ནག །ཚངས་པ་དམར་སེར། ལྷ་ཆེན་དཀར་མོ། རྟོག་འདོད་མོ། གཞོན་ནུ་མོ། བརྒྱ་བྱིན་མོ། རྡོ་རྗེ་ནག་མོ། རྡོ་རྗེ་སེར་མོ། བདུད་རྩི་མོ། ཟླ་བ་མོ། བེ་ཅོན་མོ། སྲིན་མོ། ཟ་བ་མོ། ར་རོ་མ། དགའ་བ་མོ། སྟོབས་ཆེན་མོ། གཅིག་སྤྱོད་མ། ཡིད་འཕྲོག་མ། ནོར་བསྲུང་མ། རླུང་ལྷ་མོ། རྡོ་རྗེ་དམར་མོ། གསོད་བྱེད་མོ། མི་མོ། ཕག་མོ། རྒན་བྱེད་མོ། སྣ་ཆེན་མོ། ཆུ་ལྷ་མོ། རྡོ་རྗེ་ནག་མོ་སྟེ་ཉི་ཤུ་རྩ་བརྒྱད་དོ༔ གསུམ་པ་ཁྱུང་གི་མཇུག་སྒྲོ་བརྒྱད་པོ་ལ༔ རྒྱལ་མོ་བཞི་དང་གདོང་མོ་བཞི། ཞེས་པས། དམག་གི་རྒྱལ་མོ་བཞི་ནི། དམར་མོ་མཆེ་གཙིགས་མ། ནག་མོ་ཆེན་མོ་ཁ་འཇམ་མ། དམར་མོ་ཆེན་མོ་མཆུ་འཇིབ་མ། སེར་མོ་ཆེན་མོ་རྐང་ལྡག་མའོ༔ གདོང་མོ་བཞི་ནི། སྟག་སྲིན་ཟོར་གདོང༌། བཾ་སྲིན་དྲེད་གདོང༌། ཀོང་སྲིན་བ་གླང་གདོང༌༑ འབྲོག་སྲིན་ཆུ་སྲིན་གདོང་དང་བཞིའོ༔ བཞི་པ་ཁྱུང་གི་རྡོ་རྗེ་རྭ་གཉིས་ལ། ཕྱག་རྡོར་ཁྲོ་བོ་བཅོ་བརྒྱད་ཤར༔ ཞེས་པ་ནི། རྡོ་རྗེ་རིགས་ཀྱི་གིང་ཆེན་བཞི། རིན་ཆེན་རིགས་ཀྱི་གིང་ཆེན་བཞི། པདྨ་རིགས་ཀྱི་གིང་ཆེན་བཞི། ལས་ཀྱི་རིགས་ཀྱི་གིང་ཆེན་བཞི། དེ་བཞིན་རིགས་ཀྱི་གིང་ཆེན་གཉིས་ཏེ་བཅོ་བརྒྱད་དོ༔ ལྔ་པ་སྤྱི་གཙུག་ནོར་བུ་འབར་བ་ལ༔ ཞེས་པས། རྡོ་རྗེ་རིགས་ཀྱི་ཕོ་ཉ་དྲུག །དེ་བཞིན་དུ་རིན་ཆེན་དང༌། པདྨ། ལས་ཀྱི་རིགས་ཀྱི་ཕོ་ཉ་བཅུ་དྲུག་སྟེ་དྲུག་ཅུ་རྩ་བཞིའོ༔ དྲུག་པ་སྤྱན་མིག་དམར་ཟླུམ་བགྲད་པ་ལ༔ ཁྲག་འཐུང་ལྔ་བཅུ་རྩ་བརྒྱད་སྤྲུལ་པ་ལས༔ ཞེས་པ་ནི། ཁྲག་འཐུང་རིགས་ལྔ་ཡབ་ཡུམ་བཅུ། ཀཽ་རཱི་བརྒྱད། སིངྷ་བརྒྱད། སྒོ་མ་བཞི། དབང་ཕྱུག་མ་ཉི་ཤུ་རྩ་བརྒྱད་དོ༔ བདུན་པ་ལྕགས་ཀྱི་སྡེར་མོ་རྡོ་རྗེའི་མཆུ༔ དབང་ཆེན་ཁྲོ་བོ་ལྔ་བཅུ་བརྒྱད༔ ཅེས་པས་དབང་ཆེན་རྩ་བའི་ལྷ་བཞི། ཟིལ་གནོན་ཡབ་ཡུམ་བརྒྱད། སྒོ་བ་བཞི། ཁམས་རྒྱ་མ་དྲུག

།དམུས་ལོང་བཞི། ཁྱི་བརྒྱད། སྤྱང་བརྒྱད། ཕོ་ཉ་བརྒྱད། འབྲུག་མོ་བཞིའོ༔ བརྒྱད་པ་སྦྲུལ་ཟ་སྦྲུལ་གྱིས་བརྒྱན༔ མཁའ་ལྡིང་རྒྱལ་པོ་ལྔ་རུ་ཤར༔ ཞེས་པས། ཆེ་མཆོག་གི་ཁྱུང༌། ཡང་དག་གི་ཁྱུང༌། གཤིན་རྗེའི་ཁྱུང༌། རྟ་མགྲིན་གྱི་ཁྱུང༌། ཕུར་པའི་ཁྱུང་དང་ལྔར་ཤར་རོ༔ དེ་རྣམས་ཁྱུང་གི་ལུས་ལ་གསལ་གདབ་པ༔ ལྔ་པ་ལྟས་ངན་མནན་པའི་ཐབས་ནི༔ བགེགས་ཀྱི་ལྟས་ངན་གང་བྱུང་ཡང་དེའི་ཐོད་པ་ཡ་མགལ་མ་མགལ་མ་བྲལ་བར་བྱས་ལ༔ དེའི་ཁ་ནང་དུ་ཤོག་བུ་ལ་ལིངྒ་ལྟས་ངན་གྱི་མགོ་བརྙན་དུ་བྲིས་ལ༔ ལྟོ་བར་ཏྲི་དང་ལྟས་ངན་འདི་རྣམས་མཱ་ར་ཡ་ནན༔ ཞེས་བྲིས་ལ། ཚོན་སྐུད་སྔོ་དམར་གྱིས་དཀྲིས་ལ་ཐོད་པའི་ཁར་བཅུག༔ སྟག་པ་དང་གླང་མ་གཉིས་ལེབ་མོར་བཞོགས་ལ་རྡོ་རྗེ་རྒྱ་གྲམ་བྲིས་ལ་ཁ་སྤུའི་ཚུལ་དུ་བྱས། སྔོ་དམར་གྱིས་དཀྲིས་ཀླད་པའི་ཁུང་དུ་དགྲའི་མིང་དང་ལིངྒ་བྲིས་ལ་ལྟས་ངན་ཁོ་ལ་བྷྱོ་བྱས་ལ་གཞུག་གོ༔ དེ་ནས་ས་སྤྱིན་ལ་སཱཙྪ་ལེགས་པར་གདབ་ལ༔ དེའི་ནང་དུ་བྱ་ཁྱུང་རྒྱལ་པོའི་ཙཀྲ་བྲིས་ལ་བཅུག་གོ༔ དེ་རྣམས་མདུན་དུ་ལེགས་པར་བསགས་ལ༔ རང་ཉིད་སྟོང་པའི་ངང་ལས་ཡི་གེ་ཁྲོཾ་ནག་པོ་ཞིག་ཏུ་བསམ༔ དེ་འོད་དུ་ཞུ་བ་ལས་རང་ཉིད་བྱ་ཁྱུང་རྒྱལ་པོ་སྐུ་མདོག་ནག་པོ་རྡོ་རྗེའི་གཤོག་པ་ཅན༔ ཞབས་དང་དབུ་སྦྲུལ་གྱིས་བརྒྱན་པ༔ ཞལ་དུ་སྦྲུལ་གསོལ་བ༔ སྤུ་གསེབ་ཁྱུང་ཕྲ་མོས་ཁེངས་པ༔ དེ་ལས་མེ་སྟག་འཕྲོས་པས་གནོད་བྱེད་སྲེག་པའི་ནུས་པ་དང་ལྡན་པར་བསྒོམ༔ དེའི་ཐུགས་ཀར་ཨ་ལས་ཟླ་བའི་སྟེང་དུ་ཁྲོཾ་དེ་ལ་རྩ་བའི་སྔགས་ཀྱིས་བསྐོར་བར་བསམ༔ དེ་ལས་འོད་འཕྲོས་པས་རང་བཞིན་གྱི་གནས་ནས་ཡེ་ཤེས་པ་དེ་འདྲ་བ་ཞིག་བཀུགས་ལ་བསྟིམ༔ ཡང་དེ་ཉིད་ལས་འོད་འཕྲོས་པས་ལྟས་ངན་བཀུགས་ལ་ལིངྒ་དང་ཐོད་པ་ལ་བསྟིམ༔ ཨོཾ་ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ ཨོཾ་རཱ་ཛ་མ་ཧཱ་ག་རུ་ཌ་ཧཱུྂ་ཕཊ༔ ཁྱུང་རྦད་ལྟས་ངན་ཧུར་ཧུར་བྷྱོ༔ ཞེས་བརྒྱའམ་སྟོང་དུ་བཟླས་སོ༔ འོད་ཟེར་དང་ཁྱུང་ཕྲ་མོ་འཕྲོས་པས་ལྟས་ངན་ཡང་བཀུག་ཅིང་བསྟིམས་ལ་སྔགས་བཟླས་སོ༔

ལྟས་ངན་གྱི་ནུས་པ་དགྲ་ལ་བྷྱོ༔ དེས་ལུག་ཁྱུ་དེད་པ་ལྟར་ཁོ་ལ་བྱོ་བར་བསམ་མོ༔ དེ་ནས་མནན་པ་ཁྱེར་ལ་ལམ་རྒྱ་གྲམ་དུ་ཕྱིན་ལ༔ དོང་བྲུས་ལ་དེའི་ནང་དུ་ཐོད་པ་ཁ་ཕྱིར་བསྟན་ལ་ས་ལ་ཐུན་བྱས་ཏེ༔ ཁྲོཾ་རཏྣ་ག་རུ་ཌ་ལྟས་ངན་ཐམས་ཅད་ས་ལ་བྷྱོ་ཟློག༔ ཅེས་བཅུ་གཉིས་ཙམ་བཟླས་སོ༔ དེས་ལྟས་ངན་པ་ཐམས་ཅད་ས་ལ་བྱོ་བར་བསམ་མོ༔ ཆུ་ལ་ཐུན་བྱ་སྟེ༔ ཁྲོཾ་བཛྲ་ག་རུ་ཌ་ལྟས་ངན་ཐམས་ཅད་ཆུ་ལ་བྷྱོ་ཟློག༔ ཅེས་བཅུ་གཉིས་བཟླས་སོ༔ ཆུ་ལ་སོང་བར་བསམ༔ མེ་ལ་ཐུན་བྱ་སྟེ༔ ཨོཾ་པདྨ་ག་རུ་ཌ་ལྟས་ངན་ཐམས་ཅད་མེ་ལ་བྷྱོ་ཟློག༔ ཅེས་བཅུ་གཉིས་བཟླས་སོ༔ མེ་ལ་སོང་བར་བསམ༔ རླུང་ལ་ཐུན་བྱ་སྟེ༔ ཨོཾ་ཀརྨ་ག་རུ་ཌ་ལྟས་ངན་ཐམས་ཅད་བྷྱོ་ཟློག༔ ལྟས་ངན་ཐམས་ཅད་རླུང་ལ་བྷྱོ་ཟློག༔ ཅེས་བཅུ་གཉིས་བཟླས་ཏེ༔ དེའི་ནུས་པས་འབྱུང་བ་བཞི་ལ་བྱོ་བར་བསམ་མོ༔ དེའི་ཁ་ལ་སཱཙྪ་བཞག་ལ༔ དེ་དབུས་ཀྱི་རི་བོ་མཆོག་རབ་ཏུ་བསམ༔ གླིང་བཞིའི་རཱུཔ་ཡང་བཞག་གོ༔ དེའི་སྟེང་དུ་བྱ་ཁྱུང་གོང་དང་འདྲ་བ་ཞིག་བསམས་ལ༔ གླིང་བཞིའི་རི་རབ་མུ་ཁྱུད་དང་བཅས་པས་དུས་རྟག་ཏུ་མནན་པར་བསམ་མོ༔ དེའི་ཁར་གཡམ་པ་ལ་རྡོ་རྗེ་རྒྱ་གྲམ་བྲིས་ལ་མནན་ཅིང་༔ སྔགས་འདི་བཟླས་སོ༔ ཨོཾ་སུཾ་བྷ་ནི་སུཾ་བྷ་ནི་ཧཱུྂ་ཕཊ༔ གྲྀཧྞ་གྲྀཧྞ་ཧཱུྂ་ཕཊ༔ གྲྀཧྞཱ་པ་ཡ་གྲྀཧྞཱ་པ་ཡ་ཧཱུྂ་ཕཊ༔ ཨཱ་ན་ཡ་ཧོཿ བྷ་ག་ཝཱན་བིདྱཱཏྶྨ་རཱ་ཛ་སྟྭཾ་བྷ་རཀྵ་ནན༔ ཞེས་བཟླས་ལ་མནན་ནོ༔ དེས་ནི་བགེགས་ཀྱི་ལྟས་ངན་མནན་པའོ༔ ༈ །གཉིས་པ་དགྲས་ལྟས་ངན་གཏོང་བ་ཕར་ལ་བཟློག་ན༔ ཁམས་ལ་ལྟས་ངན་གྱི་རཱུ་པ་མང་པོ་བྱས་པའི་སྙིང་གར་ཤོག་བུ་ལ་དགྲ་བོའི་ལིངྒ་ལྕེ་ཕྱིར་དྲངས་པ་བྲིས་ལ༔ ལྕེ་ལ་དགྲས་ལྟས་ངན་བཏང་བ་དགྲ་བོ་ཁོ་རང་ལ་བཟློག་པར་ཡོད་པས་སྒོ་ཕྱེས་ཤིག་ཅེས་བྲིའོ༔ དེ་ནས་རང་ཉིད་གོང་ལྟར་བསྒོམས་བཟླས་བྱས་ལ་ལིངྒ་ལ་དགྲ་བོ་དགུག་གཞུག་བྱའོ༔ རཱུ་པ་ལ་ལྟས་ངན་དགུག་གཞུག་བྱས་ལ༔ ཁྲོཾ་ག་རུ་ཌ་ཧཱུྂ་ཕཊ༔ ཨ་ལ་ལ་བྷྱོ༔

གསུམ་བྱའོ༔ ལྟས་ངན་ཟློག་མང་དུ་བྱའོ༔ དེ་ནས་རང་གི་ཐེམ་པའི་ཕྱི་རོལ་དུ་དོང་གྲུ་གསུམ་གཏིང་རིང་བྲུས་ལ༔ དེའི་ནང་དུ་དགྲའི་ལིངྒ་བཏིང་༔ དེའི་ཁ་ལ་རཱུ་པ་བཞག༔ དེའི་ཁ་ལ་འཁོར་ལོས་བཀབ་བོ༔ སས་གཡོགས་སཱཙྪའི་ནང་དུ་འཁོར་ལོ་བཅུག་ལ་ཡ་ཐེམ་ལ་བཞག་གོ༔ དེ་ནས་གཏོར་བཟློག་བྱའོ༔ དེས་ནི་ལྟས་ངན་ཅི་ལྟ་བུ་ཡང་མི་བཟློག་མི་སྲིད་དོ༔ གཉིས་པ་རྔ་མོང་གི་བཅས་ནི་གཉིས་ཏེ༔ རྔ་མོའི་བཅས་དངོས་དང་༔ སྲིན་མོ་ཟ་ལམ་བསྟན་པའོ༔ དང་པོ་རྔ་མོའི་བཅས་ནི༔ ས་འཇིམ་བཟང་པོ་དག་ལ་ནི༔ ཁྲག་སྣ་དུག་སྣས་སྦྲུས་པ་ཡི༔ འཇིམ་པ་གཉེན་པོ་བྱས་ནས་ནི༔ རྔ་མོ་དག་གི་གཟུགས་བྱས་ལ༔ དཔྲལ་བའི་སྟེང་དུ་སྐྱེས་པ་སྟག་ཆས་དགུ༔ དཔུང་པ་གཡས་ལ་སྔགས་པ་ཐལ་རྡེབ་དགུ༔ དཔུང་པ་གཡོན་ན་དགེ་སློང་བསྙེན་རྫོགས་དགུ༔ དཔྱི་གཡས་ཁྱེའུ་ལོ་བརྒྱད་འུར་རྡོ་ཐོགས་པ་དགུ༔ དཔྱི་གཡོན་ལ་བུད་མེད་དུལ་རྡེབ་དགུ༔ རྩིབ་མ་གཡས་ལ་བོན་པོ་གཙོ་ལེན་དགུ༔ རྩིབ་མ་གཡོན་ལ་ངར་གླུད་དཀར་དམར་དགུ༔ དེ་རྣམས་གཟུགས་བྱས་མ་ནོར་ལེགས་པར་བཀོད༔ སྒལ་བའི་སྟེང་དུ་ངར་ཕྱེ་ཕུལ་དགུ་ལ་བྱས་པའི་བྱ་ཁྱུང་འདབ་ཆགས་ག་རུ་ཌ་རལ་པ་བཅུ་གསུམ༔ གཡས་གཡོན་གཤོག་པ་ལ་རྩེ་སྒྲོ་ལྔ་ལྔ། མཇུག་སྒྲོ་བརྒྱད་ཀྱང་བྱའོ༔ རལ་པ་དག་ལ་དྲེད་མོ་རལ་འཛིང་བཅུ་གསུམ༔ གཤོག་ཟུར་གཡས་ཀྱི་དང་པོ་ལ་སེང་འབྲུག་སྔོན་པོ་འཐབ་པའི་གཟུགས་གཉིས་བཀོད༔ གཉིས་པ་ལ་སྟག་སེང་འཛིང་བའི་གཟུགས་གཉིས་བཀོད༔ གསུམ་པ་ལ་བུད་མེད་རལ་འཛིང་གཟུགས་གསུམ༔ བཞི་པ་ལ་དབྱིག་གི་ནོར་བུའི་གཟུགས་གསུམ༔ ལྔ་པ་ལ་རི་རབ་མེ་ཆེན་མཆེད་པའི་གཟུགས་གཉིས༔ གཡོན་གྱི་གཤོག་ཟུར་དང་པོ་ལ༔ རྒྱ་མཚོ་དུག་སྦྲུལ་འཁྱིལ་བའི་གཟུགས་གཅིག༔ གཉིས་པ་ལ་མཁའ་ལ་སྟག་མོ་འཕྱོ་བའི་གཟུགས། གསུམ་པ་ལ་མཁའ་ལ་བྱ་རྒོད་སྡེར་འཛིང་༔ བཞི་པ་ལ་གཡུ་ཤ་སྔོན་པོ་རུ་འཛིང་བའི་གཟུགས་དང་སེངྒེ་ངུ་འབོད་གཉིས༔ ལྔ་པ་ལ་གྲི་མདུང་དང་རྨ་བྱ་དང༌།

གཡུ་སྒོང་ཡར་བ་དང༌། ལྕགས་ཀྱི་སེར་བ་དང༌། ཤེལ་གྱི་སྣོད་དུ་དུག་གཡོས་ཟངས་སྒོང་འདྲིལ༔ རལ་གྲི་མེ་འབར་ཀླད་ལ་བསྐོར་བ་དང་༔ ཉི་མས་སྤྲིན་བསྒྲིབས་འཚུབ་མ་རླུང་ནག་དང་༔ སེངྒེ་གངས་ལྟོངས་ལྷུང་དང་ཤེལ་སྒོང་ཡར༔ སྤྲིན་ཆེན་དམར་དང་དབང་པོ་བཅུད་ཆེན་ཟག༔ དེ་རྣམས་གཟུགས་བྱས་མ་ནོར་ལེགས་པར་བཀོད༔ མཇུག་སྒྲོ་བརྒྱད་ལ་གསའ་ཁྲ་བོ་དང་༔ ལྕུག་ཕྲན་ཟོར་གྱིས་བཅད་དང་གླུད་དགུ་རྣམས་བཀོད༔ དེའི་མདུན་དུ་ཟོར་ཀོང་བཅུ་གསུམ་ནང་༔ དུག་ཟོར་རྫས་སྣ་བླུགས་ལ་བཞག༔་་་་་རའི་གྲོད་པ་ཕུས་བཏབ་པར་ཁྲག་གིས་ཁ་མིག་བྲིས་པའང་དགོད་པར་གཏེར་གཞུང་དུ་གསུངས་འདུག་གོ། །མཆན། ལས་ལ་སྦྱོར་དུས་གདབ་ལས་དྲག་ཏུ་བྱ༔ རྔ་མོའི་གཟུགས་དང་དམར་གྱི་གཏོར་མ་རྣམས༔ ཡུལ་ཆགས་ཆེ་ན་གྲོང་ལ་ལན་གསུམ་བསྐོར༔ ཕྱི་ནས་ཞིང་ལྤགས་གཡབ་མོ་བྱེད་པ་དང་༔ གྲོད་པ་ཕུས་བཏབ་ཆུ་ཡིས་བཀང་བ་དང་༔ སྐྱེས་པ་སྟག་ཆས་གོས་གྱོན་བརྒྱའམ་བཅུ༔ དགེ་སློང་བསྙེན་རྫོགས་གསེག་ཤང་ཐོགས་པ་བརྒྱའམ་བཅུ༔ སྔགས་པ་བྷན་ཕུར་ཐོགས་པ་བརྒྱའམ་བཅུ༔ བུད་མེད་ཡུག་ས་ནག་མོ་དོར་མའི་དུལ་ཐོགས་བརྒྱའམ་བཅུ༔ ཕྱི་ནས་དུལ་མོ་བརྡབ་ཅིང་གཏོར་མ་དགྲའམ་གནོད་པའི་ཕྱོགས་སུ་བསྐྱལ་ན༔ མི་མཐུན་ཕྱོགས་རྣམས་བཟློག་འགྱུར་ཐེ་ཚོམ་མེད༔ འདི་ལྟ་བུ་ཡི་ཟློག་པ་འདི༔ འཛམ་གླིང་སྔོན་ཆད་མ་གྲགས་ཏེ༔ པདྨ་འབྱུང་གནས་བདག་འདྲ་ཡིས༔ རྒྱུད་ལས་བསྟུས་ནས་བརྩས་སུ་བཞག༔ མཁོ་མཐིང་རྣམ་སྣང་སྐུ་ལ་སྦས༔ ལས་འཕྲོ་ཅན་དང་འཕྲད་པར་ཤོག༔ རྒྱ་རྒྱ་རྒྱ༔ ༈ །གཉིས་པ་སྲིན་མོའི་ཟ་ལམ་བསྟན་པ་ནི༔ ཟངས་སམ། སླ་ངའམ། རྫ་གསར་པའི་ནང་དུ༔ ནས་ནག་སྲན་ནག་བྲ་བོ་དང་༔ དེ་རྣམས་ཀྱི་ཕྱེ་ལ་ཟན་མི་མགོ་ཙམ་ཞིག་བྱས་ལ༔ དེ་ལ་དུམ་བུ་གསུམ་བྱས་ཏེ༔ གཅིག་ལ་མི་མོ་ཁྲག་གི་རལ་པ་ཅན་གཅིག་བྱ༔ ལག་པ་གཡས་སུ་གཏོར་མ་བསྐུར༔ གཡོན་དུ་ཀོང་ཟོར་བསྐུར་ལ་མདུན་དུ་བཞག༔ དེའི་གཅིག་ལ་མི་མོ་ཁྲག་གི་རལ་པ་ཅན་བཅུ་གསུམ་བྱས་ལ་དེའི་མཐའ་ལ་བསྐོར༔་་་་་

འདིར་ཟ་ལམ་མ་ཟན་དུམ་གསུམ་བྱས་པའི་གཅིག་ལ་གཙོ་མོ་གཅིག་ལ་མི་མོ་བཅུ་གསུམ་བྱ་གཅིག་མ་བྱུང་ཆད་འདུག་པར་གཏོར་ཟློག་གི་ཡིག་ཆུང་གབ་པ་དོན་སྙིང་དུ་ཟན་དུམ་གཅིག་ལ་ཟོར་ཀོང་བཅུ་བྱས་པ་ལ་མི་མོའི་མཐའ་བསྐོར་བར་གསུངས་འདུག་པ་ལྟར་བྱ་དགོས་ཡོད་དོ། །མཆན །དེ་ནས་གཏོར་ཆུང་ཤ་ཁྲག་གིས་བརྒྱན་པ་དང༌། སྙིང་སྣའི་དུམ་བུ་དང༌། རིན་པོ་ཆེ་དང༌། སྨན་ཕུད་དང༌། ཉའི་མཁྲིས་པ་རྣམས་བླུག་གོ༔ ཁམས་གསུམ་སྤྱི་འདུལ་གྱི་ཟློག་སྔགས་འདི་ཤེས་ན་རབ། མ་མོའི་ཐུན་སྔགས། སེར་བའི་ཟློག་སྔགས། ཕྲ་མེན་མའི་ཟློག་སྔགས། རྫས་ཟློག་ནག་པོའི་ཟློག་སྔགས་ལ་སོགས་པ་བཟླས་ཤིང་ཟློག་གོ༔ བདེ་གཤེགས་སྤྱི་ཡི་ཚོགས་ཟིན་པ་དང་༔ དམ་ཅན་རྦད། རིག་འཛིན་བསྐུལ། ཤ་ཆེན་གྱི་དུད་པ་བཏང་༔ རས་ནག་གམ། ཕྱར་བ་ནག་པོའམ། ཁྱི་ནག་གམ། ར་རོག་པོའི་གཡང་གཞི་ལ་གཏོར་མ་བཞག་གོ༔ གིང་ཕོ་མོ་གཉིས་བྱས་ལ་དེ་གཉིས་ཡ་མ་ཡེང་ཟེག་བྱས་ལ་ཕྱིར་བསྐོར་ཞིང་ཡུངས་ཀར་སྔགས་ཤིང་འདི་སྐད་དོ༔ བྷྱོ་བྷྱོ་བྷྱོ༔ ཟློག་བྱེད་མ་གཅིག་སྤྱན་འདྲེན་ནོ༔ སྒྱུར་བྱེད་མ་གཅིག་སྤྱན་འདྲེན་ནོ༔ སྲིན་མོ་ཟ་ལམ་གོམ་པ་བདུན་ཅུ་བརྒལ་བའི་ཕ་རོལ་ན༔ ཞེས་སོགས་པས་བཏང་ངོ༔ གསུམ་པ་ལྟས་ངན་བརྒྱད་ཅུ་ཟློག་པའི་ལས་བསྒྲུབ་པ་ལ་གཉིས་ཏེ༔ རྟེན་བཀྲམ་པ་དང་༔ སྒྲུབ་པ་དངོས་སོ༔ དང་པོ་རྟེན་བཀྲམ་པ་ནི༔ བླ་མ་དང་ཁྱད་པར་དུ་སྒྲུབ་པ་བཀའ་བརྒྱད་ཀྱི་བྲིས་སྐུ་ལུགས་མ་དང་༔ ཕུར་པ་ལ་སོགས་པའི་རྟེན་རྣམས་བཀྲམ༔ བསྐྱེད་རྫོགས་ཆེ་འབྲིང་ཆུང་གསུམ་གང་ཡང་རུང་བའི་སྔོན་འགྲོའི་གཏོར་མ་ནས་བརྩམས་ཏེ་ཕྲིན་ལས་ཀྱི་གཞུང་བསྲང་༔ འཛབ་བསྙེན་དང་བསྟོད་པ་བྱ༔ དེ་ནས་ཚོགས་ཐ་མའི་དུས་སུ་བྱ་བར་གསུངས་ཏེ༔ དེའང་བཀའ་བརྒྱད་ཀྱི་གཞུང་སྲོང་བ་ཡོད་ན། རབ་རྣལ་འབྱོར་པ་རེ་རེས་བཀའ་རེ་རེ་བྱ༔ མེད་ན་གང་ལྕོགས་བྱ༔ གཉིས་པ་བཟློག་པའི་ལས་བསྒྲུབ་པ་ལ་གཉིས་ཏེ༔ ལས་སོ་སོར་སྒྲུབ་པ་དང་༔ ཟློག་པའི་ཕྲིན་ལས་དངོས་སོ༔

དང་པོ་རྦོད་གཏོང་སོ་སོར་བཟློག་པ་བྱ༔ སྡེ་བརྒྱད་ཀྱི་རྦོད་གཏོང་ཟློག་པ་དང་༔ ལས་ཕྲ་མོའི་ཁ་བསྒྱུར་བའོ༔ དང་པོ་རྦོད་གཏོང་སོ་སོར་ཟློག་པ་ལ༔ གཤིན་རྗེའི་ཁྲམ་ཁ་བཟློག་པ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ ཡ་མ་མེ་དུར་རཀྴ་བྷྱོ༔ ལས་བྱེད་ཁྱུང་གི་ལྟོ་བར་གཞུག༔ ཆུ་དར་སྔོན་པོ་སོར་བཞི་ལ༔ ན་རཀ་སོ་དུ་མཾ་ཟློག་ཅིག༔ བྲིས་ལ་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ བནྡེ་བརྒྱ་ཡི་འཁོར་ལོ་བསྐོར་བ་ཡང་༔ ལས་ཀ་འདི་ཡིས་བཟློག་པར་འགྱུར༔ ལས་དེས་བཟློག་པར་མ་གྱུར་ན༔ པདྨ་བདག་གིས་མ་ཤེས་བགྱིས༔ ས་མ་ཡ༔ རྒྱ་རྒྱ་རྒྱ༔ ༈ །མ་མོ་བཟློག་པའི་འདེབས་ཀ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ མ་མ་རུ་ན་དོ་རུ་བྷྱོ༔ ཁྱུང་གི་ལྟོ་བ་དག་ལ་བྲི༔ གླང་མའི་བྱང་བུ་སོར་བཞི་ལ༔ མ་སེ་དུ་ན་ཧྲཱིཿཧཱུྂ་ཟློག༔ བྲིས་ལ་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ བནྡེ་བརྒྱ་ཡི་ཁྲག་ཐུན་འཕེན་པ་ཟློག༔ མ་མོའི་བྱད་ཁ་ཟློག་པ་ཟབ༔ ས་མ་ཡ༔ རྒྱ་རྒྱ་རྒྱ༔ ༈ །རྒྱལ་པོ་བཟློག་པའི་འདེབས་ཀ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ རཱ་ཛ་པྲ་དུ་ཧ་ན་ཕཊ༔ ཁྱུང་གི་ལྟོ་བ་དག་ལ་བྲིས༔ ཟངས་ཀྱི་བྱང་བུ་སོར་བཞི་ལ༔ རཱ་ཛ་ཡེ་རུ་ན་ཆོད་སུ་ཟློག༔ བྲིས་ནས་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ རྒྱལ་པོའི་བྱད་དང་སྨྱོ་འདྲེ་ཟློག༔ ས་མ་ཡ༔ རྒྱ་རྒྱ་རྒྱ༔ ༈ །ཀླུ་ཡི་བྱད་ཁ་བཟློག་པ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ ནཱ་ག་ཤ་ན་ས་དུ་རཾ༔ ཁྱུང་གི་ལྟོ་བ་དག་ལ་བྲིས༔ ཆུ་ཤིང་བྱང་བུ་སོར་བཞི་ལ༔ ར་ག་མ་ནི་ཏྲ་པུ་ཏྲ་ཤ་ར་ཟློག༔ བྲིས་ནས་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ བནྡེ་བརྒྱ་ཡི་གཏད་ཁྲམ་ཟློག༔ གང་ནས་གནོད་པའི་ཕྱོགས་སུ་འཕང་༔ ས་མ་ཡ༔ རྒྱ་རྒྱ་རྒྱ༔ ༈ །ཐེའུ་རང་བཟློག་པའི་འདེབས་ཀ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ སོགས་འོག་མ་ཀུན་ལ་འགྲེའོ༔ ཏྲི་དུ་ཨ་པ་ར་ཤ་ན་ར་སུ་ཏྲཀ༔ ཁྱུང་གི་ལྟོ་བ་དག་ལ་བྲིས༔

སྐྱེར་པའི་བྱང་བུ་སོར་བཞི་ལ༔ ཏྲེ་དུ་ས་དུ་ར་ཏྲི་མངྒ་ལ་ཟློག༔ བྲིས་ནས་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ ཐེའུ་རང་སྟོང་གི་གནོད་པ་ཟློག༔ ས་མ་ཡ༔ རྒྱ་རྒྱ་རྒྱ༔ ༈ །བཙན་གྱི་ཤྭ་ཁ་བཟློག་པ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ ཀྵ་ར་ས་དུ་སུ་ཏ་ཤེ་སརྦ་ར་ཤི་ནི༔ ཁྱུང་གི་ལྟོ་བ་དག་ལ་བྲིས༔ གླང་མའི་བྱང་བུ་སོར་བཞི་ལ༔ ར་ར་སེ་དུར་ནི༔ པུ་ཏྲ་ཀེ་ཀྵ་པྲེ་དུ༔ བྲིས་ནས་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ བཙན་གྱི་ཤྭ་ཁ་ཐམས་ཅད་ཟློག༔ ས་མ་ཡ༔ རྒྱ་རྒྱ་རྒྱ༔ ༈ །གཟའ་བརྒྱད་བཟློག་པའི་འདེབས་ཀ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ ཨཾ་ཨཾ་པྲེ་དུ་ཀྵ༔ ཁྱུང་གི་ལྟོ་བ་དག་ལ་བྲིས༔ སེང་ལྡེང་བྱང་བུ་སོར་བཞི་ལ༔ གཟའ་ཁ་ཏྲ་རུ་ཏྲ་ཡེ་ཟློག༔ བྲིས་ནས་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ བནྡེ་བརྒྱ་ཡི་གཟའ་ཐན་ཟློག༔ ས་མ་ཡ༔ རྒྱ་རྒྱ་རྒྱ༔ ༈ །བདུད་ཀྱི་ཆོ་འབྲང་བཟློག་པ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ དུ་ར་ཀེ་ཏུ་མ་མ་ཤུ་ར༔ ཁྱུང་གི་ལྟོ་བ་དག་ལ་བྲིས༔ སེ་རྒོད་ནག་པོའི་བྱང་བུ་ལ༔ ས་ར་ཏྲི་ཤ་མ་གྷ་གྷ་ཡུ་ནི༔ བྲིས་ནས་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ བདུད་ཀྱི་ཆོ་འབྲང་ཐམས་ཅད་ཟློག༔ ས་མ་ཡ༔ རྒྱ་རྒྱ་རྒྱ༔ ༈་་༌།སྲིན་པོའི་ཧུར་ཐུཾ་བཟློག་པ་ནི༔ ལས་བྱེད་འབྲུ་ཡི་ཁྱུང་ཆེན་ལ༔ དེ་ཝ་ཤཀ་དུ་ཏྲི་སུཾ་ག་མ་ར་རུ་ལུ༔ ཁྱུང་གི་ལྟོ་བ་དག་ལ་བྲིས༔ ཙནྡན་བྱང་བུ་སོར་བཞི་ལ༔ དེ་ཝ་བཟང་སྐྱོང་ར་ར་ཤ་རིག་ཟློག༔ བྲིས་ནས་ཁྱུང་གི་མཆུ་ལ་གདགས༔ བནྡེ་མཐུ་བྱེད་ཕྱོགས་སུ་འཕང་༔ སྲིན་པོ་དེ་ཝའི་དམོད་མོ་ཟློག༔ ས་མ་ཡ༔ རྒྱ་རྒྱ་རྒྱ༔ ༈ །གཉིས་པ་ལས་ཕྲ་མོས་ཁ་བསྒྱུར་བ་ནི༔ གཏོར་ཟློག་འདི་ལ་གཞུང་བྱས་ལ༔ སྲིའུ་གསོ་ན་འདི་ལྟར་བྱ༔ བྱིས་པའི་གདོན་ཆེན་ཤ་ཟ་མ༔ སྲེ་མོའི་གཟུགས་ཀྱིས་ཟ་བ་གཅིག༔ ཁྱུང་གི་ཕྱག་ཏུ་བསྐུར་བྱས་ལ༔ ཨོཾ་བོ་དྷི་ཙིཏྟ་མཧཱ་སུ་ཁ་ཛྙཱ་ན་དྷཱ་ཏུ་ཨཱ༔

བརྒྱ་རྩ་བརྒྱད་དུ་བཟླས་བྱས་ལ༔ བུ་ཆུང་སྲི་འདྲེ་གནས་པའི་སར༔ གཏོར་མ་བསྐྱལ་ཞིང་བྷྱོ་བཟློག་བྱ༔ སྲིའུ་ཚང་ནས་གསོས་པར་འགྱུར༔ ས་མ་ཡ༔ རྒྱ་རྒྱ་རྒྱ༔ ༈ །གཏོར་ཟློག་འདི་ལ་གཞུང་བྱས་ལ༔ ཤྭ་ན་བཟློག་ན་འདི་ལྟར་བྱ༔ ཆུ་ཤིང་ཕུར་པ་སོར་བརྒྱད་ལ༔ དབལ་ལ་སྔགས་འདི་བྲི་བར་བྱ༔ ཨོཾ་བཛྲ་མ་ཧཱ་ཀྲོ་དྷ་ཤྲཱི་ཧེ་རུ་ཀ་ཧཱུྂ་ཕཊ༔ ཕུར་པ་ཁྱུང་གི་ཕྱག་ཏུ་བསྐུར༔ སྔགས་དེ་བརྒྱ་རྩ་བརྒྱད་དུ་བཟླས༔ ཤྭ་དང་སྦུད་ཀྱི་གདོང་དུ་བསྟན༔ ཤྭ་དང་སྦུད་དང་ཆུ་སྣ་ཟློག༔ རྒྱ་རྒྱ་རྒྱ༔ ༈ །གཏོར་ཟློག་འདི་ལ་གཞུང་བྱས་ཏེ༔ ཤི་ཁ་གཅོད་ན་འདི་ལྟར་བྱ༔ དུར་ཁྲོད་རོ་རས་མཛུབ་གང་ལ༔ ཕུང་སྲི་སྲིན་པོའི་གཟུགས་བྲིས་ཏེ༔ ཕ་ཚན་ཤི་བ་ཕྱི་མ་ཡི༔ སྙིང་གར་མིང་དང་དཔྲལ་བར་རུས༔ འདོམས་སུ་ཚ་དང་བླ་དྭགས་བྲི༔ སྒྲུབ་དུས་ལིངྒ་གཏོར་འོག་གཞུག༔ དེ་ནས་དུར་སར་གན་རྐྱལ་ལ༔ ཨོཾ་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ བརྒྱ་རྩ་བརྒྱད་བཟླས་མནན་ལ་བཞག༔ ཤི་ཁ་གཅོད་པའི་ལས་ཕྲན་ཟབ༔ རྒྱ་རྒྱ་རྒྱ༔ ༈ །གཏོར་ཟློག་འདི་ལ་གཞུང་བྱས་ཏེ༔ བསེ་རག་ཁ་འཆིང་ལས་ཕྲན་ནི༔ རྡོ་ནག་གྲུ་གསུམ་མཐོ་གང་ལ༔ ཡི་དྭགས་གཤིན་རྗེའི་གཟུགས་བྲིས་ལ༔ མཁའ་ལ་རྒྱུ་དང་ས་ལ་གནས༔ ཆུ་ལ་འཛུལ་བའི་ཡི་དྭགས་ནི༔ རྣལ་འབྱོར་པ་ཡི་མི་ཕྱུགས་དང་༔ འབྲུ་དང་སྲིས་ལ་མ་གནོད་ཅིག༔ བྱས་ལ་ཐེམ་པའི་འོག་ཏུ་མནན༔ ཨོཾ་ཨ་ཀྲོ་ཏེ་ཀ་ཡ་མཱནྟ་ཀ་ཧ་ན་མ་ཐ་བྷཉྫ་ཧཱུྂ་ཕཊ༔ བརྒྱ་རྩ་བརྒྱད་བཟླས་པ་དང་༔ ཡི་དྭགས་ཐེའུ་རང་སྲིས་རྐུན་ཟློག༔ བསམ་པ་ཐམས་ཅད་འགྲུབ་པར་འགྱུར༔ རྒྱ་རྒྱ་རྒྱ༔ ༈ །གཏོར་ཟློག་འདི་ལ་གཞུང་བྱས་ཏེ༔ སྨྱོ་འདྲེ་བཟློག་ན་འདི་ལྟར་བྱ༔ སྨྱོ་བའི་མི་དེའི་སྐྲ་དང་སེན༔ བསྲེག་དང་གུ་གུལ་སྣ་ནས་བདུག༔ སྨྱོ་སྟེ་བརྒྱལ་བའི་གཟུགས་བྲིས་ལ༔ དུག་ཤིང་ཧོཾ་ལས་བསྲེགས་ནས་ནི༔ ཐལ་བ་ལྷ་ཁང་ཐེམ་འོག་མནན༔ ཨོཾ་པདྨཱནྟ་ཀྲྀཏ་བཛྲ་ཀྲོ་དྷ་ཧ་ཡ་གྲཱི་བ་ཨེ་ཀ་ཛཱ་ཏི་ཧུ་ལུ་ཧུ་ལུ་ཧཱུྂ་ཕཊ༔ བརྒྱ་སྟོང་ཁྲི་རུ་བཟླས་པ་བྱ༔

སྨྱོ་འདྲེ་འདུལ་བའི་ལས་ཕྲན་ཡིན༔ ས་མ་ཡ༔ རྒྱ་རྒྱ་རྒྱ༔ ༈ །གཏོར་ཟློག་འདི་ལ་གཞུང་བྱས་ཏེ༔ སེར་བ་བསྲུང་ན་འདི་ལྟར་བྱ༔ བདག་ཉིད་རྡོ་རྗེ་གཞོན་ནུའི་སྐུ༔ ཞལ་ནས་ཡཾ་དང་རཾ་འཕྲོས་པས༔ ཡཾ་གྱིས་གཏོར་ནས་རཾ་གྱི་བཞུས༔ དེ་ནི་ཏིང་འཛིན་བསྒོམ་ཐབས་ཡིན༔ གཏོར་མ་ཐལ་ཆེན་ཡུངས་ཀར་ལ༔ སྔགས་བཟླས་སེར་བའི་གདོང་དུ་ཟློག༔ ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱཾ་བཾ་ཧཱུྂ་ཕཊ༔ སེར་བ་བསྲུང་བའི་ལས་ཕྲན་ཟབ༔ རྒྱ་རྒྱ་རྒྱ༔ ༈ །གཏོར་ཟློག་འདི་ལ་གཞུང་བྱས་ཏེ༔ ནད་ཁ་གཅོད་ན་འདི་ལྟར་བྱ༔ ཟངས་ཀྱི་བྱང་བུ་སོར་བཞི་ལ༔ ཨོཾ་ཨཱཿཧཱུྂ་གསུམ་ཡིག་འབྲུ་བཀོད༔ མངོན་རྫོགས་རྒྱལ་པོར་མངའ་ཡང་གསོལ༔ ཡུལ་གྱི་དབུས་སུ་གདབ་པར་བྱ༔ གཏོར་མ་ཤ་སྣ་ཁྲག་སྣ་ཡིས༔ བརྒྱན་ལ་བྱང་ཤར་མཚམས་ཀྱི་རེ་མ་ཏིས༔ ཡུལ་གྱི་ནད་རིམས་གང་ཡིན་པ༔ ནལ་བུའི་རླིད་བུར་འུབ་བསྡུས་ནས༔ དགྲ་ཡི་ཡུལ་དུ་གཏོར་བར་བསམ༔ ཁྲག་སྣ་ཚོགས་ལ་སྔགས་འདི་བཟླས༔ ཨོཾ་གུ་ཧྱ་ཛྙཱ་ན་ཤྲཱི་ཧེ་རུ་ཀ་གུ་ཧྱ་ཛྙཱ་ན་ཀྲོ་དྷཱི་ཤྭ་རཱི་སྟྭཾ་མ་མ་ཡོ་གི་ནཱི་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ ཁྲི་འབུམ་བཟླས་པ་ཡུལ་མཐའ་བསྐོར༔ དེ་ཡི་ནང་དུ་ནད་རིམས་འཆད༔ རྒྱ་རྒྱ་རྒྱ༔ ༈ གཏོར་ཟློག་འདི་ལ་གཞུང་བྱས་ཏེ༔ ཚེ་བསྲིང་འདོད་ན་འདི་ལྟར་བྱ༔ སྨན་སྒྲུབ་བྱས་པའི་ཨ་མྲྀ་ཏ༔ བུ་རམ་ཅོང་ཞི་རབ་སྦྱར་ནས༔ ཨོཾ་བཛྲ་མ་ཧཱ་གུ་རུ་སརྦ་ཧཱུྂ་ཕཊ༔ སྔོན་ལ་སྟོང་བཟླས་བརྒྱ་རྩ་བརྒྱད་ཀྱིས་རབ་གནས་བྱ༔ ཟླ་བ་གསུམ་དུ་རིལ་བུ་ཟ༔ དྲུག་ཅུ་ཐུབ་པ་བརྒྱ་ཚེ་ཐུབ༔ རྐྱེན་ངན་གཏོར་མས་ཡང་ཡང་ཟློག༔ རྒྱ་རྒྱ་རྒྱ༔ ༈ །གཏོར་ཟློག་འདི་ལ་གཞུང་བྱས་ཏེ༔ ནད་པ་བསྲུང་ན་འདི་ལྟར་བྱ༔ གཏོར་མ་ཆེན་པོ་རབ་བཤམས་ནས༔ ནད་པའི་སྟེང་དུ་གཏོར་བཟུང་ནས༔ དེད་དཔོན་སུམ་ཅུས་བསྲུང་བར་བྱ༔ གུ་གུལ་ཤ་ཆེན་ཚིལ་བུ་ཡི༔ དུད་པས་ནད་པ་དག་ལ་བདུག༔ སེང་ལྡེང་ཕུར་པ་སོར་བརྒྱད་ལ༔ སྔགས་བྲིས་སྔས་སུ་གདབ་པར་བྱ༔ ཨོཾ་བཛྲ་ཙཎྜ་སརྦ་དུཥྚཱཾ་ཧཱུྂ་ཕཊ༔

ཕུར་པར་བྲིས་ལ་བཟླས་པའི་སྔགས༔ སློབ་དཔོན་ངག་བཅད་བྱས་ལ་བཟླས༔ ནད་པས་ཤེས་ཀྱང་ཟློས་སུ་བཅུག༔ འདྲེ་རྒོད་རྣམས་ཀྱིས་ཉེར་མི་ནུས༔ རྒྱ་རྒྱ་རྒྱ༔ ༈ །གཏོར་ཟློག་འདི་ལ་གཞུང་བྱས་ཏེ༔ ཞོ་ཆང་བསྲུང་ན་འདི་ལྟར་བྱ༔ བཟློག་པའི་གཏོར་མ་རབ་བཤམས་ནས༔ ཆང་ནི་བསྙལ་བའི་སྟེང་དུ་བཞག༔ རྡེའུ་དཀར་ནག་གཉིས་ལ་ནི༔ སྔགས་འདི་སྟོང་བཟླས་ནང་དུ་བཞག༔ འོ་ཞོ་བསྲུང་ན་འདི་ལྟར་བྱ༔ གླང་མའི་བྱང་བུ་སོར་བཞི་ལ༔ སྔགས་བྲིས་ཞོ་ཡི་སྟེང་དུ་བཞག༔ ཨོཾ་བཛྲ་སརྦ་དུཥྚཱཾ་ཧཱུྂ་ཕཊ༔ ཞོ་ཆང་བསྲུང་བའི་ལས་ཕྲན་ཟབ༔ ས་མ་ཡ༔ རྒྱ་རྒྱ་རྒྱ༔ ༈ །གཉིས་པ་ཟློག་པའི་འཕྲིན་ལས་ལ་གསུམ་སྟེ༔ ཞི་བ་སྐྱེ་མེད་དབྱིངས་ནས་བསྐུལ་བ་དང་༔ ཁྲོ་བོ་རོལ་པའི་ཕྲིན་ལས་སུ་བསྐུལ་བ་དང་༔ མཇུག་ཏུ་གཏང་བའི་ཐབས་སོ༔ དང་པོ་ཞི་བ་སྐྱེ་མེད་དབྱིངས་ནས་བསྐུལ་བ་ནི༔ ཧཱུྂ་༌། མི་མངོན་དབྱིངས་ན་བཞུགས་པ་རྒྱལ་བ་ཞི་ཁྲོའི་ཚོགས༔ བཞེངས་ཤིག་བཞེངས་ཤིག་ཆོས་ཀྱི་དབྱིངས་ནས་བཞེངས༔ ཆོས་སྐུ་ཞི་བའི་ངང་ལས་མ་གཡོས་ཀྱང་༔ གཟུགས་སྐུ་འཇིགས་པའི་ཆ་ལུགས་རྫོགས་མཛད་པ༔ ཕྱོགས་བཅུ་དུས་གསུམ་བདེ་གཤེགས་བཅོམ་ལྡན་འདས༔ སྒྲུབ་པ་བཀའ་བརྒྱད་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་འདིར་གཤེགས་ཐུགས་དམ་བསྐུལ༔ དྲག་པོའི་ཕྲིན་ལས་མཛད་པའི་དུས་ལ་བབ༔ ཧཱུྂ་༌། ཞི་བ་རྡོ་རྗེ་དབྱིངས་ཀྱི་དཀྱིལ་འཁོར་ནས༔ བཅོམ་ལྡན་ཀུན་བཟང་རིགས་ལྔ་ཡབ་ཡུམ་དང་༔ སེམས་དཔའ་སེམས་མ་སྤྲུལ་སྐུ་ཐུབ་པ་དྲུག༔ སྒོ་སྐྱོང་ཁྲོ་བོ་ཁྲོ་མོ་ཡབ་ཡུམ་སོགས༔ བཞི་བཅུ་རྩ་གཉིས་རྒྱལ་བ་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ གཉིས་པ་ཁྲོ་བོ་རོལ་པའི་ཕྲིན་ལས་བསྐུལ་བ་ལ་བཅུ་སྟེ༔ ཆེ་མཆོག །ཡང་དག །གཤིན་རྗེ། པདྨ། ཕུར་པ། མ་མོ། རིག་འཛིན། མཆོད་བསྟོད། དྲག་སྔགས། དཔལ་གྱི་བཀའ་སྡོད་དོ༔

དང་པོ་ཆེ་མཆོག་གི་ཟློག་གཞུང་བསྲང་བ་ལ་བཅུ་གསུམ་སྟེ༔ གཏོར་མ་འབུལ་བ། སྤྱི་བསྐུལ། ཕོ་ཉའི་དགོས་བསྐུལ། དགུག་གཞུག ༑བདེན་བརྗོད། ཕུར་སྐོར། དམར་སྦྲེང༌། བསྟབ་པ། ཟློག་གཞུང༌། བྷྱོས་གདབ། ཟོར་བསྐུལ། བཅོལ་གཏམ་བྱ་བ། སྨོན་ལམ་བཏབ་པའོ༔ དང་པོ་གཏོར་མ་འབུལ་བ་ནི། བདུད་རྩི་གཏོར་མ་ལ་བྲན་ལ༔ དགྲ་བགེགས་ཀྱི་ཤ་ཁྲག་ཏུ་བསྒྱུར་ཞིང་བྱིན་གྱིས་བརླབས་ནས་ཆེ་མཆོག་གི་ལྷ་ཚོགས་ལ་རྩ་སྔགས་ཀྱིས་འབུལ་ལ༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཆེ་མཆོག་ཡོན་ཏན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་ཆེན་པོའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཆེ་མཆོག་ཡོན་ཏན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཆེ་མཆོག་ཡོན་ཏན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་བྱེ་བྲག་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ ཆེ་མཆོག་ཡོན་ཏན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་རྒྱལ་བ་སྤྱིར་བསྐུལ་བ་ནི༔ ཧཱུྂ་༌། ཁྲོ་བོ་རོལ་པའི་དུར་ཁྲོད་ཆེན་པོ་ན༔ བཅོམ་ལྡན་དཔལ་ཆེན་ཆེ་མཆོག་ཡབ་ཡུམ་དང་༔ རིགས་བཞི་ཆེ་མཆོག་ཡབ་ཡུམ་ཁྲོ་བོ་བཅུ༔ ཏ་ཀྲྀཏ་སྒོ་བ་བཀའ་སྲུང་ཅེ་སྤྱང་བརྒྱད༔ ཆེ་མཆོག་ཡོན་ཏན་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་འཕྲིན་ལས་རྣམ་བཞི་མཛོད༔ ཅེས་བསྐུལ་ལོ༔ གསུམ་པ་སྒོས་སུ་བསྐུལ་ནི༔ ཧཱུྂ་༌། ཤར་ཕྱོགས་ཁྱབ་པར་རྒྱུག་པ་ཡི༔ དཔལ་གྱི་བཀའ་ཉན་ལས་བྱེད་མ༔

དབུ་ནི་སེང་གེའི་མགོ་བོ་ལ༔ ཤེལ་གྱི་རལ་པ་ཤ་ར་ར༔ ཤེལ་གྱི་ཕུར་བུ་སི་ལི་ལི༔ རལ་པ་རེ་ལ་ཕུར་བུ་རེ༔ ཕུར་བུ་ལན་ཚར་ཁྲོ་ལོ་ལོ༔ རལ་པ་གསིག་པའི་སྐྲ་གསེབ་ནས༔ ཤེལ་གྱི་སེངྒེ་འབུམ་འབུམ་འགྱེད༔ ལག་ན་ཤེལ་གྱི་རྔ་ཆུང་རྡུང་༔ དྲི་ཟའི་དམག་ཚོགས་དབང་བསྡུས་ལ༔ དགྲ་བགེགས་ཐམས་ཅད་ཐལ་བར་རློག༔ ཧཱུྂ་༌། ལྷོ་ཕྱོགས་ཁྱབ་པར་རྒྱུག་པ་ཡི༔ དཔལ་གྱི་བཀའ་ཉན་ལས་བྱེད་མ༔ དབུ་ནི་སྟག་གི་མགོ་བོ་ལ༔ གསེར་གྱི་རལ་པ་ཤ་ར་ར༔ གསེར་གྱི་ཕུར་བུ་སི་ལི་ལི༔ རལ་པ་རེ་ལ་ཕུར་བུ་རེ༔ ཕུར་བུའི་ལན་ཚར་ཁྲོ་ལོ་ལོ༔ རལ་པ་གསིག་པའི་སྐྲ་གསེབ་ནས༔ གསེར་གྱི་སྟག་མོ་འབུམ་འབུམ་འགྱེད༔ ཅེ་སྤྱང་རྒྱུག་ཚུལ་ཞུངས་སེ་ཞུང་༔ ལག་ན་གསེར་གྱི་རྔ་ཆུང་རྡུང་༔ གྲུལ་བུམ་དམག་ཚོགས་དབང་བསྡུས་ལ༔ དགྲ་བགེགས་ཐམས་ཅད་ཐལ་བར་རློག༔ ཧཱུྂ་༌། ནུབ་ཕྱོགས་ཁྱབ་པར་རྒྱུག་པ་ཡི༔ དཔལ་གྱི་བཀའ་ཉན་ལས་བྱེད་མ༔ དབུ་ནི་གཟིག་གི་མགོ་བོ་ལ༔ བྱུ་རུའི་རལ་པ་ཤ་ར་ར༔ བྱུ་རུའི་ཕུར་བུ་སི་ལི་ལི༔ རལ་པ་རེ་ལ་ཕུར་བུ་རེ༔ ཕུར་བུའི་ལན་ཚར་ཁྲོ་ལོ་ལོ༔ རལ་པ་གསིག་པའི་སྐྲ་གསེབ་ནས༔ བྱུ་རུའི་གཟིག་མོ་འབུམ་འབུམ་འགྱེད༔ ཅེ་སྤྱང་རྒྱུག་ཚུལ་ཞུངས་སེ་ཞུང་༔ ལག་ན་བྱུ་རུའི་རྔ་ཆུང་རྡུང་༔ ཀླུ་ཡི་དམག་ཚོགས་དབང་བསྡུས་ལ༔ དགྲ་བགེགས་ཐམས་ཅད་ཐལ་བར་རློག༔ ཧཱུྂ་༌། བྱང་ཕྱོགས་ཁྱབ་པར་རྒྱུག་པ་ཡི༔ དཔལ་གྱི་བཀའ་ཉན་ལས་བྱེད་མ༔ དབུ་ནི་དོམ་གྱི་མགོ་བོ་ལ༔ གཡུ་ཡི་རལ་པ་ཤ་ར་ར༔ གཡུ་ཡི་ཕུར་བུ་སི་ལི་ལི༔ རལ་པ་རེ་ལ་ཕུར་བུ་རེ༔ ཕུར་བུའི་ལན་ཚར་ཁྲོ་ལོ་ལོ༔ རལ་པ་གསིག་པའི་སྐྲ་གསེབ་ནས༔ གཡུ་ཡི་དོམ་བུ་འབུམ་འབུམ་འགྱེད༔ ཅེ་སྤྱང་རྒྱུག་ཚུལ་ཞུངས་སེ་ཞུང་༔ ལག་ན་གཡུ་ཡི་རྔ་ཆུང་རྡུང་༔ གནོད་སྦྱིན་དམག་ཚོགས་དབང་བསྡུས་ལ༔ དགྲ་བགེགས་ཐམས་ཅད་ཐལ་བར་རློག༔ ཧཱུྂ་༌། ཤར་ལྷོ་ཁྱབ་པར་རྒྱུག་པ་ཡི༔ དཔལ་གྱི་བཀའ་ཉན་ལས་བྱེད་མ༔ དབུ་ནི་སྤྱང་ཀིའི་མགོ་བོ་ལ༔ ལྕགས་ཀྱི་རལ་པ་ཤ་ར་ར༔

ལྕགས་ཀྱི་ཕུར་བུ་སི་ལི་ལི༔ རལ་པ་རེ་ལ་ཕུར་བུ་རེ༔ ཕུར་བུའི་ལན་ཚར་ཁྲོ་ལོ་ལོ༔ རལ་པ་གསིག་པའི་སྐྲ་གསེབ་ནས༔ ལྕགས་ཀྱི་སྤྱང་མོ་འབུམ་འབུམ་འགྱེད༔ ཅེ་སྤྱང་རྒྱུག་ཚུལ་ཞུངས་སེ་ཞུང་༔ ལག་ན་ལྕགས་ཀྱི་རྔ་ཆུ་རྡུང་༔ མེ་ལྷའི་དམག་ཚོགས་དབང་དུ་བསྡུས༔ དགྲ་བགེགས་ཐམས་ཅད་ཐལ་བར་རློག༔ ཧཱུྂ་༌། ལྷོ་ནུབ་ཁྱབ་པར་རྒྱུག་པ་ཡི༔ དཔལ་གྱི་བཀའ་ཉན་ལས་བྱེད་མ༔ དབུ་ནི་ཀངྐའི་མགོ་བོ་ལ༔ བསེ་ཡི་རལ་པ་ཤ་ར་ར༔ བསེ་ཡི་ཕུར་བུ་སི་ལི་ལི༔ རལ་པ་རེ་ལ་ཕུར་བུ་རེ༔ ཕུར་བུའི་ལན་ཚར་ཁྲོ་ལོ་ལོ༔ རལ་པ་གསིག་པའི་སྐྲ་གསེབ་ནས༔ བསེ་ཡི་ཀངྐ་འབུམ་འབུམ་འགྱེད༔ ཅེ་སྤྱང་རྒྱུག་ཚུལ་ཞུངས་སེ་ཞུང་༔ ལག་ན་བསེ་ཡི་རྔ་ཆུ་རྡུང་༔ བདེན་བྲལ་དམག་ཚོགས་དབང་དུ་བསྡུས༔ དགྲ་བགེགས་ཐམས་ཅད་ཐལ་བར་རློག༔ ཧཱུྂ་༌། ནུབ་བྱང་ཁྱབ་པར་རྒྱུག་པ་ཡི༔ དཔལ་གྱི་བཀའ་ཉན་ལས་བྱེད་མ༔ དབུ་ནི་དུར་བྱའི་མགོ་བོ་ལ༔ ཁྲག་གི་རལ་པ་ཤ་ར་ར༔ ཁྲག་གི་ཕུར་བུ་སི་ལི་ལི༔ རལ་པ་རེ་ལ་ཕུར་བུ་རེ༔ ཕུར་བུའི་ལན་ཚར་ཁྲོ་ལོ་ལོ༔ རལ་པ་གསིག་པའི་སྐྲ་གསེབ་ནས༔ དུར་བྱ་ཀངྐ་འབུམ་འབུམ་འགྱེད༔ ཅེ་སྤྱང་རྒྱུག་ཚུལ་ཞུངས་སེ་ཞུང་༔ ལག་ན་གསང་བའི་རྔ་ཆུ་རྡུང་༔ རླུང་ལྷའི་དམག་ཚོགས་དབང་དུ་བསྡུས༔ དགྲ་བགེགས་ཐམས་ཅད་ཐལ་བར་རློག༔ ཧཱུྂ་༌། བྱང་ཤར་ཁྱབ་པར་རྒྱུག་པ་ཡི༔ དཔལ་གྱི་བཀའ་ཉན་ལས་བྱེད་མ༔ དབུ་ནི་བྲམ་ཟེ་དྲེད་མོའི་མགོ༔ ཟངས་ཀྱི་རལ་པ་ཤ་ར་ར༔ ཟངས་ཀྱི་ཕུར་བུ་སི་ལི་ལི༔ རལ་པ་རེ་ལ་ཕུར་བུ་རེ༔ ཕུར་བུའི་ལན་ཚར་ཁྲོ་ལོ་ལོ༔ རལ་པ་གསིག་པའི་སྐྲ་གསེབ་ནས༔ ཟངས་ཀྱི་དྲེད་མོ་འབུམ་འབུམ་འགྱེད༔ ཅེ་སྤྱང་རྒྱུག་ཚུལ་ཞུངས་སེ་ཞུང་༔ ལག་ན་ཟངས་ཀྱི་རྔ་ཆུང་རྡུང་༔ དབང་ལྡན་དམག་ཚོགས་དབང་བསྡུས་ལ༔ དགྲ་བགེགས་ཐམས་ཅད་ཐལ་བར་རློག༔ ཧཱུྂ་༌། ཆེ་མཆོག་ཡོན་ཏན་བཀའ་སྲུང་ཐུགས་དམ་ཅན༔ དམ་རྫས་བདུད་རྩིའི་མཆོད་པ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔ རུ་ལུ་རུ་ལུ་རཀྟ་སྙིང་ལ་ཁཱ་ཧི༔

ཧཱུྂ་ཧཱུྂ་བྷྱོ་ཁ་ཏྲཀ་ཁ་ཏྲཀ་ཏྲཀ་རཀྴ༔ ས་མ་ཡ༔ ས་མ་ཡ༔ བྷྱོ་བྷྱོ་མུན་ཏ་ཨ་ནི་ན༔ ཨ་ནི་ན༔ ཁ་རཀ་ཏྲཀ་རཀྴ་མ་བྷྱོ༔ རུ་ལུ་རུ་ལུ་ཧྲཱིཿ ཞེས་རྦད་ཅིང་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ཡང་༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་ལ་འདིར་ཁུག་ཅིག༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་ལ་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་མགུལ་ནས་ཆིངས༔ ལྕགས་སྒྲོག་ཅན་གྱིས་ཡན་ལག་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་ཕྲལ་བར་མཛོད༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་འཕྲིན་ལས་མཛོད༔ ཅེས་བརྗོད་ལ༔ ལྔ་པ་བདེན་པ་བརྗོད་པ་ནི༔ ལག་པ་ལྕགས་ཀྱུའི་ཕྱག་རྒྱ་བྱས་ནས་འདི་སྐད་དོ༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌༑ གསང་སྔགས་དང༌། རིག་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། ཁྱད་པར་དུ་བཅོམ་ལྡན་འདས་རྒྱལ་བ་ཞི་ཁྲོ་རབ་འབྱམས་ཀྱི་ལྷ་ཚོགས་རྣམས་ཀྱི་བཀའ་བདེན་པ་དང༌།

ཆེ་མཆོག་ཡོན་ཏན་གྱི་ལྷ་ཚོགས་ཁྲོ་བོ་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཕོ་ཉ་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌། བདེན་པ་ཆེན་པོའི་བྱིན་རླབས་ཀྱིས། སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ། གཟུགས་ལིངྒ་རུ་བྲིས་ཤིང༌། མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཞེས་དང༌། ཨོཾ་བཛྲ་ཀྲོ་དྷ་མ་ཧཱ་ཤྲཱི་ཧེ་རུ་ཀ་ཧཱུྂ་ཕཊ༔ ཅེས་སྔོན་དུ་འགྲོ་བས༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། དེ་བཞིན་དུ། དགྲ་བགེགས་ཨ་པཱ་ན་ཡ་ཨ་པཱ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤི་ཏྲིན་ཧ་ན་ཡ་ཤི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་པས་གདབ་ལས་ལས་འབྱུང་བའི་ཕྱག་རྒྱ་བྱའོ༔ དྲུག་པ་ཕུར་སྐོར་བྱ་བ་ལ་གཉིས་ཏེ། ཕུར་བུ་མངའ་གསོལ་བ་དང༌། ཕུར་སྐོར་དངོས་སོ༔ དང་པོ་ལ་གསུམ་སྟེ༔ སྐུ་བསྐྱེད་པ་དང༌། སྤྱན་དྲངས་པ་དང་༔ གཟི་བརྗིད་བསྐྱེད་པའོ༔ དང་པོ་སྐུ་བསྐྱེད་པ་ནི༔ ཀཱི་ལ་ཡ་རིགས་ལྔ་མངོན་རྟོགས་ལྟར་བསྐྱེད་པའམ༔ ཡང་ན། སྐད་ཅིག་གིས་པདྨ་དང་ཉི་མའི་གདན་ལྔའི་སྟེང་དུ༔ དབུས་སུ་ཨོཾ་ལས་བུདྡྷ་ཀཱི་ལ་ཡ་སྐུ་མདོག་མཐིང་ནག༔ ཤར་དུ་ཧཱུྂ་ལས་བཛྲ་ཀཱི་ལ་ཡ་སྐུ་མདོག་དཀར་པོ༔ སྐུ་སྨད་ཞི་བའི་ཕུར་བུ་ཟླུམ་པོར་བཞུགས་པ༔ ལྷོར་ཏྲཱཾ་ལས་རཏྣ་ཀཱི་ལ་ཡ་སྐུ་མདོག་སེར་པོ༔ སྐུ་སྨད་རྒྱས་པའི་ཕུར་བུ་གྲུ་བཞིར་བཞུགས་པ༔ ནུབ་ཏུ་ཧྲཱིཿལས་པདྨ་ཀཱི་ལ་ཡ་སྐུ་མདོག་དམར་པོ༔ སྐུ་སྨད་དབང་གི་ཕུར་བུ་ཟླ་གམ་དུ་བཞུགས་པ༔ བྱང་དུ་ཨཱཿལས་ཀརྨ་ཀཱི་ལ་ཡ་སྐུ་མདོག་ལྗང་གུ༔ སྐུ་སྨད་དྲག་པོའི་ཕུར་བུ་ཟུར་གསུམ་དུ་བཞུགས་པ༔ ཐམས་ཅད་ཀྱང་ཞལ་གསུམ་ཕྱག་དྲུག་པའི་རྣམ་པ་ཅན༔

དུར་ཁྲོད་ཀྱི་ཆས་ལ་སོགས་པ་ཁྲོ་བོའི་རྒྱན་ཐམས་ཅད་ཀྱིས་བརྒྱན་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྂ་གིས་མཚན་པར་བསམ༔ གཉིས་པ་སྤྱན་དྲང་བ་ནི༔ ཧཱུྂ་༌། སྨུག་ནག་གྲུ་གསུམ་འབར་བའི་དཀྱིལ་འཁོར་ནས༔ སངས་རྒྱས་འདུས་པའི་སྲས་མཆོག་ཀཱི་ལ་ཡ༔ བདུད་འདུལ་ཁྲོ་བོའི་རྒྱལ་པོ་དབྱིངས་ནས་བཞེངས༔ བུདྡྷ་རིགས་ཀྱི་ཁྲོ་བོ་སྤྲུལ་པའི་ཚོགས༔ སྲིད་པའི་ཕུར་བུ་བསྒྲུབ་ཕྱིར་གཤེགས་སུ་གསོལ༔ བུདྡྷ་ཀཱི་ལ་ཡ་ས་མ་ཡ་ཛཿ ཧཱུྂ་༌། ཤར་ཕྱོགས་མཐིང་ནག་འབར་བའི་དཀྱིལ་འཁོར་ནས༔ བཛྲ་འདུས་པའི་སྲས་མཆོག་ཀཱི་ལ་ཡ༔ བདུད་འདུལ་ཁྲོ་བོའི་རྒྱལ་པོ་དབྱིངས་ནས་བཞེངས༔ རྡོ་རྗེ་རིགས་ཀྱི་ཁྲོ་བོ་སྤྲུལ་པའི་ཚོགས༔ སྲིད་པའི་ཕུར་བུ་བསྒྲུབ་ཕྱིར་གཤེགས་སུ་གསོལ༔ བཛྲ་ཀཱི་ལ་ཡ་ས་མ་ཡ་ཛཿ ཧཱུྂ་༌། ལྷོ་ཕྱོགས་སེར་ནག་འབར་བའི་དཀྱིལ་འཁོར་ནས༔ རིན་ཆེན་འདུས་པའི་སྲས་མཆོག་ཀཱི་ལ་ཡ༔ བདུད་འདུལ་ཁྲོ་བོའི་རྒྱལ་པོ་དབྱིངས་ནས་བཞེངས༔ རིན་ཆེན་རིགས་ཀྱི་ཁྲོ་བོ་སྤྲུལ་པའི་ཚོགས༔ སྲིད་པའི་ཕུར་བུ་བསྒྲུབ་ཕྱིར་གཤེགས་སུ་གསོལ༔ རཏྣ་ཀཱི་ལ་ཡ་ས་མ་ཡ་ཛཿ ཧཱུྂ་༌། ནུབ་ཕྱོགས་དམར་ནག་འབར་བའི་དཀྱིལ་འཁོར་ནས༔ པདྨ་འདུས་པའི་སྲས་མཆོག་ཀཱི་ལ་ཡ༔ བདུད་འདུལ་ཁྲོ་བོའི་རྒྱལ་པོ་དབྱིངས་ནས་བཞེངས༔ པདྨ་རིགས་ཀྱི་ཁྲོ་བོ་སྤྲུལ་པའི་ཚོགས༔ སྲིད་པའི་ཕུར་བུ་བསྒྲུབ་ཕྱིར་གཤེགས་སུ་གསོལ༔ པདྨ་ཀཱི་ལ་ཡ་ས་མ་ཡ་ཛཿ ཧཱུྂ་༌། བྱང་ཕྱོགས་ལྗང་ནག་འབར་བའི་དཀྱིལ་འཁོར་ནས༔ ཀརྨ་འདུས་པའི་སྲས་མཆོག་ཀཱི་ལ་ཡ༔ བདུད་འདུལ་ཁྲོ་བོའི་རྒྱལ་པོ་དབྱིངས་ནས་བཞེངས༔ ལས་ཀྱི་རིགས་ཀྱི་ཁྲོ་བོ་སྤྲུལ་པའི་ཚོགས༔ སྲིད་པའི་ཕུར་བུ་བསྒྲུབ་ཕྱིར་གཤེགས་སུ་གསོལ༔ ཀརྨ་ཀཱི་ལ་ཡ་ས་མ་ཡ་ཛཿ ཧཱུྂ་༌། སྟོང་གསུམ་སྟོང་གི་འཇིག་རྟེན་ན༔ དབུས་ཕྱོགས་སྟོང་གི་འཇིག་རྟེན་ན༔ སྐྱེ་འགྲོ་རྩི་ཤིང་ནགས་ཚལ་ཀུན༔ ཀུན་ཀྱང་བུདྡྷ་ཁྲག་འཐུང་སྟེ༔ ཞལ་ནས་ཕུར་བའི་འཛབ་ཟློས་ཤིང་༔

སྐུ་མཆོག་བསྒྲུབ་ཕྱིར་གཤེགས་སུ་གསོལ༔ ཨོཾ་བུདྡྷ་ཀཱི་ལ་ཡ་ཛཿཧཱུྂ་བཾ་ཧོཿ ཧཱུྂ་༌། སྟོང་གསུམ་སྟོང་གི་འཇིག་རྟེན་ན༔ ཤར་ཕྱོགས་སྟོང་གི་འཇིག་རྟེན་ན༔ སྐྱེ་འགྲོ་རྩི་ཤིང་ནགས་ཚལ་ཀུན༔ ཀུན་ཀྱང་རྡོ་རྗེ་ཁྲག་འཐུང་སྟེ༔ ཞལ་ནས་ཕུར་པའི་འཛབ་ཟློས་ཤིང་༔ ཐུགས་མཆོག་བསྒྲུབ་ཕྱིར་གཤེགས་སུ་གསོལ༔ ཨོཾ་བཛྲ་ཀཱི་ལ་ཡ་ཛཿཧཱུྂ་བཾ་ཧོཿ ཧཱུྂ་༌། སྟོང་གསུམ་སྟོང་གི་འཇིག་རྟེན་ན༔ ལྷོ་ཕྱོགས་སྟོང་གི་འཇིག་རྟེན་ན༔ སྐྱེ་འགྲོ་རྩི་ཤིང་ནགས་ཚལ་ཀུན༔ ཀུན་ཀྱང་རཏྣ་ཁྲག་འཐུང་སྟེ༔ ཞལ་ནས་ཕུར་པའི་འཛབ་ཟློས་ཤིང་༔ ཡོན་ཏན་བསྒྲུབ་ཕྱིར་གཤེགས་སུ་གསོལ༔ ཨོཾ་རཏྣ་ཀཱི་ལ་ཡ་ཛཿཧཱུྂ་བཾ་ཧོཿ ཧཱུྂ་༌། སྟོང་གསུམ་སྟོང་གི་འཇིག་རྟེན་ན༔ ནུབ་ཕྱོགས་སྟོང་གི་འཇིག་རྟེན་ན༔ སྐྱེ་འགྲོ་རྩི་ཤིང་ནགས་ཚལ་ཀུན༔ ཀུན་ཀྱང་པདྨ་ཁྲག་འཐུང་སྟེ༔ ཞལ་ནས་ཕུར་པའི་འཛབ་ཟློས་ཤིང་༔ གསུང་མཆོག་བསྒྲུབ་ཕྱིར་གཤེགས་སུ་གསོལ༔ ཨོཾ་པདྨ་ཀཱི་ལ་ཡ་ཛཿཧཱུྂ་བཾ་ཧོཿ ཧཱུྂ་༌། སྟོང་གསུམ་སྟོང་གི་འཇིག་རྟེན་ན༔ བྱང་ཕྱོགས་སྟོང་གི་འཇིག་རྟེན་ན༔ སྐྱེ་འགྲོ་རྩི་ཤིང་ནགས་ཚལ་ཀུན༔ ཀུན་ཀྱང་ཀརྨ་ཁྲག་འཐུང་སྟེ༔ ཞལ་ནས་ཕུར་པའི་འཛབ་ཟློས་ཤིང་༔ ཕྲིན་ལས་བསྒྲུབ་ཕྱིར་གཤེགས་སུ་གསོལ༔ ཨོཾ་ཀརྨ་ཀཱི་ལ་ཡ་ཛཿཧཱུྂ་བཾ་ཧོཿ གཉིས་སུ་མེད་པར་བསྟིམ་པ་ནི༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཀཱ་ཡ་ཝཱཀ་ཙིཏྟ་བཛྲ་ས་མ་ཡ་ཏིཥྛ་ལྷན༔ སྐུ་གསུང་ཐུགས་བྱིན་གྱིས་བརླབས་ཤིང་ཡེ་ཤེས་ལྔས་དབང་བསྐུར་བ་ནི༔ ཨོཾ་ཨཱཿཧཱུྂ༔ ཨོཾ་ཨཱཿཧཱུྂ་སྭཱ་ཧཱ༔ བསྟོད་པ་ནི༔ ཧཱུྂ་༌། དཱིཔྟ་ཙཀྲ་ཕུར་བུའི་ལྷ༔ མཐིང་ནག་གཅེར་བུ་རལ་པ་ཅན༔ ཞལ་གསུམ་ཕྱག་ཀྱང་དྲུག་པ་སྟེ༔ རལ་གྲིའི་སྐྲ་ལ་ཕུར་བུའི་སོ༔ ལྟེ་བ་ཡན་ཆད་སྐུ་སྟོད་ནི༔ མཐིང་ནག་འཇིགས་སུ་རུང་བ་ལ༔ ན་བཟའ་རྡོ་རྗེའི་གོ་ཆ་དང་༔ འབར་བའི་ཕྲེང་བ་རབ་འཕྲོས་པའི༔ སྦྲུལ་དང་ཐོད་པའི་ཕྲེང་བས་བརྒྱན༔ ལྟེ་བ་མན་ཆད་སྐུ་སྨད་ནི༔

པདྨ་དམར་པོ་རཱ་གའི་མདོག༔ ལྕགས་ཀྱི་ཕུར་བུ་ཟུར་གསུམ་པ༔ དྲག་པོའི་ཕུར་བུར་གྱུར་པ་སྟེ༔ བཏབ་ན་ལྷ་ཡང་བརླག་པར་འགྱུར༔ སྡང་བའི་དགྲ་ལ་སྨོས་ཅི་དགོས༔ གཟིར་བ་ཙམ་གྱིས་རྡུལ་དུ་རློག༔ ཕུར་པའི་ཁྲོ་ཚོགས་ཕྱག་འཚལ་བསྟོད༔ གསུམ་པ་གཟི་བྱིན་བསྐྱེད་པ་ནི༔ ཧཱུྂ་༌། ཁྲོ་རྒྱལ་འཇིགས་བྱེད་བཛྲ་ཀཱི་ལ་ཡ༔ དུག་ལྔ་འཇོམས་མཛད་མགོ་བོ་རྒྱ་མདུད་ནི༔ སྲིད་གསུམ་མ་ལུས་དབྱིངས་སུ་བསྒྲལ་བའི་ཕྱིར༔ མ་བཅོས་ལྷུན་གྱིས་གྲུབ་པར་གཟི་བྱིན་བསྐྱེད༔ ཟུར་བཞི་ལོགས་བརྒྱད་རྣམ་ཤེས་བརྒྱད་ཀྱི་དོན༔ རྣམ་ཤེས་ཚོགས་བརྒྱད་གནས་སུ་བསྒྲལ་བའི་ཕྱིར༔ བཅུ་དྲུག་རོལ་པའི་ཕོ་ཉར་གཟི་བྱིན་བསྐྱེད༔ སྐེད་པ་རྒྱ་མདུད་ཟུར་དྲུག་ཡི་གེ་དྲུག༔ ཆུ་སྲིན་ཁ་དང་སྦྲུལ་གྱི་ཆུན་པོས་བརྒྱན༔ མ་བཅོས་ལྷུན་གྱིས་གྲུབ་པའི་གཞལ་ཡས་ཁང་༔ འབྱུང་བ་ཡུམ་གྱི་དབྱིངས་སུ་གཟི་བྱིན་བསྐྱེད༔ རྩེ་མོ་ཟུར་གསུམ་མངོན་སྤྱོད་དྲག་པོའི་དོན༔ དུག་གསུམ་དག་པའི་གནས་སུ་བསྒྲལ་བའི་ཕྱིར༔ འབྲས་བུ་སྐུ་གསུང་ཐུགས་སུ་གཟི་བྱིན་བསྐྱེད༔ རྩེ་མོ་ཟླ་གམ་ཕྲིན་ལས་དབང་གི་དོན༔ བསྡུ་དངོས་བཞི་ཡིས་ཁམས་གསུམ་དབང་སྡུད་ཕྱིར༔ མོས་པ་རྣམ་པ་བཞི་རུ་གཟི་བྱིན་བསྐྱེད༔ རྩེ་མོ་ཟུར་བཞི་ཕྲིན་ལས་རྒྱས་པའི་དོན༔ ཕྱོགས་བཞི་མཚམས་བརྒྱད་ཟིལ་གྱིས་གནོན་པའི་ཕྱིར༔ ཡེ་ཤེས་ཆེན་པོ་བཞི་རུ་གཟི་བྱིན་བསྐྱེད༔ རྩེ་མོ་ཟླུམ་པོ་ཞི་བར་མཛད་པའི་དོན༔ ཚད་མེད་བཞི་ཡིས་འགྲོ་དོན་མཛད་པའི་ཕྱིར༔ བྱམས་དང་སྙིང་རྗེ་དགའ་བར་གཟི་བྱིན་བསྐྱེད༔ རྩེ་མོ་རྣོ་མགྱོགས་ཐོགས་མེད་ལས་ཀྱི་དོན༔ རྫོགས་པ་ཆེན་པོའི་ཕྲིན་ལས་ཡིན་པའི་ཕྱིར༔ ཀཱི་ལ་ཡ་ཡི་ཐུགས་སུ་གཟི་བྱིན་བསྐྱེད༔ ཞི་རྒྱས་དབང་དང་མངོན་སྤྱོད་ལ་སོགས་པ༔ འདུལ་སྦྱོང་ལས་ཀྱི་ཁྲོ་རྒྱལ་ཀཱི་ལ་ཡ༔ མ་བཅོས་ལྷུན་གྱིས་གྲུབ་པར་གཟི་བྱིན་བསྐྱེད༔ དྲག་པོས་ཚར་གཅོད་ཞི་བས་དཔའ་བཀོང་ཞིང་༔ དབང་གིས་སླར་སྡུད་རྒྱས་པས་ཟིལ་གྱིས་གནོན༔

མངོན་སྤྱོད་ལས་ཀྱི་ཕུར་བུ་ཀཱི་ལ་ཡ༔ གང་ལ་བྱ་བའི་དགྲ་བགེགས་བརླག་པའི་ཕྱིར༔ གདུག་པའི་མཚོན་ཆ་རྣོ་བའི་དབལ་དུ་བྱས༔ ཅི་ལ་བརྒྱབ་ཀྱང་ཐམས་ཅད་དུམ་བུར་མཛད༔ ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱཾ་བཾ་ཧཱུྂ་ཕཊ༔ ཅེས་གཟི་བྱིན་བསྐྱེད་ལ་སྔགས་ཅི་ནུས་སུ་བཟླས༔ བསྐྱེད་བསྟིམ་ཡང་ཡང་བྱའོ༔ ཕུར་བུའི་བསྐྱེད་ཆོག་དང་གཟི་བྱིན་བསྐྱེད་པ་རྣམས་འདིར་མ་གཏོགས་པ་འོག་མ་རྣམས་ལ་མི་དགོས༔ གཉིས་པ་ཕུར་སྐོར་དངོས་ནི༔ སྔོན་དུ་བྱིན་གྱིས་བརླབས་པའི་ཟངས་སམ་ལྕགས་ཀྱི་ཕུར་བུ་ལག་ཏུ་ཐོགས་ཏེ་མཐོང་བ་བརྒྱུད་པ་ལྟར་བྱ་ཞིང་༔ ཧཱུྂ་༌། ཆོས་དབྱིངས་རང་བྱུང་གྲུབ་པའི་ལྷ༔ ཁྲོ་བོ་རོལ་པའི་དུར་ཁྲོད་ནས༔ ཤིན་ཏུ་མི་བཟད་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ དཔལ་ཆེན་ཆེ་མཆོག་ཧེ་རུ་ཀཿ ཡབ་ཡུམ་སྲས་འཁོར་ཕོ་ཉར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་ནི༔ ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ ཆེ་མཆོག་ཡོན་ཏན་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་གར་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཅེས་ཕུར་བུ་སྒྲིལ་ཞིང་གདབ་ནས༔ ཨོཾ་ཤྲཱི་མ་ཧཱ་ས་མ་ཡ་བཛྲཡཀྴ་ཧེ་ཧ་ཧཱུྂ༔ ཨ་བྷི་ཤ་ཀྲོ་དྷ་ཛྭ་ལ་མཎྜལ་ལ་ཧཱུྂ༔ མ་ཧཱ་སྲོག་ཤ་ཁ་དུན༔ ཧ་ལ་ཧ་ལ་ཧཱུྂ་ཕཊ༔ ཛ་ཛཿདགྲ་བགེགས་ནི་དུ་ཏ་མཱ་ར་ཡ་ཕཊ༔ བཛྲ་ཏ་ཧ་ཀྲི་པ་གརྫ་གརྫ་ཧཱུྂ་ཕཊ༔ བཛྲ་བི་ཤྭ་ཀྲོ་དྷ་ཛྭ་ལ་མ་དྷཱ་ལ༔ ཧ་ལ་ཧ་ལ་ཧཱུྂ་ཕཊ༔ མ་དྷཱ་ལ༔ མ་མ་ཏྲཀྴ་རུ་ལུ་རུ་ལུ་ཧཱུྂ་བྷྱོཿཧཱུྂ་བཛྲ་ཡཀྴ་མཱ་ར་ཡ༔ ཏྲཀ་རཀྴ་བུདྡྷ་ཧ་ར་ཧུད་བྷྱོ༔

ནཱ་ག་ག་ནེ་ཛ་ཛཿ མཱ་ར་ཡ་ཛཿ ཏྲཀ་རཀྴ་བཾ་རིལ་སད༔ ཙེ་ཚ་པ་ཏ་ས་རཱུ་པ་ནི་ཛ་ཛཿ ཨོཾ་བཛྲ་ཨཱརྻ་མཉྫུ་ཤྲཱི་མ་ཏྲ༔ ཨ་ཀྲོ་ཏེ་ཀ་ཡ་མཱནྟ་ཀ༔ ཀཱ་ལ་རཱུ་པ་ཧཱུྂ་ཕཊ༔ ཨ་ཧ་ཧ་ཛ་ཛ་ཏ་ཏ་ཧྲ་ཀྲིཾ་རྦད༔ དགྲ་བགེགས་ཕོ་མོ་ཨ་མུ་ཀཾ་མཱ་ར་ཡ་རྦད༔ ཅེས་བརྗོད་ནས་ཕུར་བུ་ཉ་བོའི་གནས་དགུར་བཏབ་ཅིང་བསྒྲལ་ལོ༔ བདུན་པ་དམར་སྦྲེང་བ་ནི། ཉ་བོའི་སྟེང་དུ་རཀྟའི་རྒྱུན་འཕྱར་ཞིང་༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པ་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་རྣམས༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ལ་ཁ་རཾ་ཁཱ་ཧི༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ ཆེ་མཆོག་ཡོན་ཏན་ལྷ་ཚོགས་ཞལ་ཕྱེས་ཤིག༔ གནམ་ས་ཙམ་གྱི་ཞལ་ཕྱེ་ལ༔ རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་བཛྲ་ཀྲོ་དྷ་མ་ཧཱ་ཤྲཱི་ཧེ་རུ་ཀ་ཧཱུྂ་ཕཊ༔ དགྲ་བགེགས་འབྱུང་པོ་སརྦ་བི་ན་ཡ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ཁཱ་ཧི༔ མ་ཧཱ་ཀེཾ་ནི་རི་ཏི་ཁཱ་ཧི༔ མ་ཧཱ་ཙིཏྟ་ཁཱ་ཧི༔ མ་ཧཱ་བ་སུ་ཏ་ཁཱ་ཧི༔ མ་ཧཱ་གོ་རོ་ཙ་ན་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧཱུྂ་༌། བཅོམ་ལྡན་དཔལ་ཆེན་ཆེ་མཆོག་ཧེ་རུ་ཀཿ སྐུ་ནི་སྨུག་ནག་འབར་བ་ཆེན་པོ་ལ༔ དབུ་ནི་ཉི་ཤུ་རྩ་གཅིག་དག་དང་ལྡན༔ གཡས་གཡོན་ཕྱག་ནི་བཞི་བཅུ་རྩ་གཉིས་ན༔ ཞི་བའི་ལྷ་ཚོགས་བཞི་བཅུ་རྩ་གཉིས་བསྣམས༔

ཧཱུྂ་༌། ཆེ་མཆོག་གཡས་ཀྱི་ཞལ་བདུན་དཀར་བར་བསྟན་པ་ནི༔ བག་ཆགས་མེད་པའི་ཆོས་རྣམས་དབང་དུ་སྡུད་པ་དང་༔ ཁྲོ་རྒྱལ་ཁྲག་འཐུང་སྐུ་ལ་རྫོགས་པ་ཡི༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ གཞན་སྤྲུལ་ཁྲོ་བོའི་ཚོགས་རྣམས་བཟློག་ཏུ་གསོལ༔ ཧཱུྂ་༌། ཆེ་མཆོག་གཡོན་གྱི་ཞལ་བདུན་དམར་བ་བསྟན་པ་ནི༔ བླ་ན་མེད་པའི་ཆོས་རྣམས་དབང་དུ་སྡུད་པ་དང་༔ མ་མོ་མཁའ་འགྲོ་དབང་དུ་སྡུད་པ་ཡི༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ མ་མོ་མཁའ་འགྲོའི་ཐུན་སྔགས་བཟློག་ཏུ་གསོལ༔ ཧཱུྂ་༌། ཆེ་མཆོག་དབུས་ཀྱི་ཞལ་བདུན་མཐིང་བར་བསྟན་པ་ནི༔ འགྱུར་བ་མེད་པའི་ཆོས་རྣམས་དབང་དུ་སྡུད་པ་དང་༔ བདུད་དང་སྲིན་པོ་ཕོ་ཉར་འགྱེད་པ་ཡིས༔ དམ་ཉམས་དགྲ་བགེགས་ཀླད་ཁྲག་འདི་རོལ་ལ༔ གཞན་སྤྲུལ་ཁྲོ་བོའི་ཚོགས་རྣམས་བཟློག་ཏུ་གསོལ༔ ཞལ་གྱི་མཆེ་བ་དཀར་པོ་གཙིགས་པ་ནི༔ མི་བཟད་སྲིན་པོ་འབུམ་སྡེ་སྐུ་ལ་རྫོགས་པ་ཡིས༔ དམ་ཉམས་དགྲ་བགེགས་རྒྱུ་ཁྲག་འདི་རོལ་ལ༔ སྲིན་པོ་ཕོ་ཉའི་ཚོགས་རྣམས་བཟློག་ཏུ་གསོལ༔ སྤྱན་རྩ་དམར་པོ་སྡང་མིག་བགྲད་པ་ནི༔ དབྱིངས་ཀྱི་མ་མོ་སྐུ་ལ་རྫོགས་པ་ཡིས༔ དམ་ཉམས་དགྲ་བགེགས་སྙིང་ལ་ད་རོལ་ལ༔ ཡེ་ཤེས་མ་མོའི་དམག་དཔུང་བཟློག་ཏུ་གསོལ༔ དབུ་སྐྲ་ཁམ་ནག་གྱེན་དུ་བརྫེས་པ་ནི༔ རྣམ་ཐར་སྲིད་གསུམ་སྐུ་ལ་རྫོགས་པ་ཡིས༔ དམ་ཉམས་དགྲ་བགེགས་གཟུགས་ཕུང་ད་རོལ་ལ༔ སྲིད་གསུམ་གདུག་པའི་ཚོགས་རྣམས་བཟློག་ཏུ་གསོལ༔ རིགས་ལྔའི་སངས་རྒྱས་དབུ་ལ་བརྒྱན་པ་ནི༔ ཁྲག་འཐུང་རིགས་ལྔ་སྐུ་ལ་རྫོགས་པ་ཡིས༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ ཁྲག་འཐུང་ཕོ་ཉའི་ཚོགས་རྣམས་བཟློག་ཏུ་གསོལ༔ བྷནྡྷ་ལྕང་ལོས་དབུ་རྒྱན་བྱས་པ་ནི༔ དུག་གསུམ་སྟོན་པ་དབང་དུ་སྡུད་པ་དང་༔ དམ་ཉམས་དགྲ་བགེགས་བྷནྡྷ་འདི་རོལ་ལ༔ ལྷ་ཡི་ཕོ་ཉའི་ཚོགས་རྣམས་བཟློག་ཏུ་གསོལ༔ གཡས་ཀྱི་དབུ་ལ་ལྷ་ཆེན་བརྒྱད་ཀྱིས་བརྒྱན་པ་ནི༔ སྲིད་པའི་ལྷ་རྣམས་དབང་དུ་སྡུད་པ་དང་༔

དམ་ཉམས་དགྲ་བགེགས་གློ་སྙིང་འདི་རོལ་ལ༔ ལྷ་ཡི་ཕོ་ཉའི་ཚོགས་རྣམས་བཟློག་ཏུ་གསོལ༔ གཡོན་གྱི་དབུ་ལ་ཀླུ་བརྒྱད་མགུལ་ཆུ་བྱས་པ་ནི༔ ས་བདག་ཀླུ་སྲིན་དབང་དུ་སྡུད་པ་དང་༔ དམ་ཉམས་དགྲ་བགེགས་འདི་ལ་ད་རོལ་ལ༔ ས་བདག་ཀླུ་སྲིན་ཕོ་ཉའི་ཚོགས་རྣམས་བཟློག་ཏུ་གསོལ༔ དབུས་ཀྱི་དབུ་ལ་བདུད་ཀྱི་མགུལ་ཆུ་བྱས་པ་ནི༔ ཡ་བདུད་བཅུ་གསུམ་དབང་དུ་སྡུད་པ་དང་༔ དམ་ཉམས་དགྲ་བགེགས་དབང་པོ་ལྔ་ལ་ད་རོལ་ལ༔ བདུད་ཀྱི་ཕོ་ཉའི་ཚོགས་རྣམས་བཟློག་ཏུ་གསོལ༔ མ་མོ་བདུན་གྱི་མགུལ་ཆུ་བྱས་པ་ནི༔ དུར་ཁྲོད་གནས་བརྒྱད་དབང་དུ་སྡུད་པ་དང་༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ མ་མོ་ཕོ་ཉའི་དམག་དཔུང་བཟློག་ཏུ་གསོལ༔ མ་བདུད་སྟོང་གི་མགུལ་ཆུ་བྱས་པ་ནི༔ མ་བདུད་འབུམ་ཕྲག་དབང་དུ་སྡུད་པ་དང་༔ དམ་ཉམས་དགྲ་བགེགས་ཐོད་རུས་འདི་རོལ་ལ༔ མ་བདུད་ཕོ་ཉའི་ཚོགས་རྣམས་བཟློག་ཏུ་གསོལ༔ གཡོན་གྱི་དབུ་ལ་གཟའ་བརྒྱད་མགུལ་ཆུ་བྱས་པ་ནི༔ གཟའ་ཆེན་ཉི་ཟླ་ཐོད་དཀར་དབང་དུ་སྡུད་པ་དང་༔ དམ་ཉམས་དགྲ་བགེགས་འདི་ལ་ད་རོལ་ལ༔ གཟའ་སྐར་ཕོ་ཉའི་ཚོགས་རྣམས་བཟློག་ཏུ་གསོལ༔ ཕྱག་མཚན་ཞི་བ་བཞི་བཅུ་རྩ་གཉིས་བསྣམས་པ་ནི༔ སངས་རྒྱས་སེམས་ཅན་གཉིས་མེད་དབང་དུ་སྡུད་པ་དང་༔ དམ་ཉམས་དགྲ་བགེགས་མ་ལུས་ཐུགས་རྗེས་བསྒྲལ་བའི་ཕྱིར༔ ཕུང་པོ་ཁམས་དང་སྐྱེ་མཆེད་ད་རོལ་ལ༔ རིགས་ལྔ་ཕོ་ཉའི་ཚོགས་རྣམས་བཟློག་ཏུ་གསོལ༔ ཡུམ་ཆེན་ཁྲོ་མོ་གནམ་ཞལ་དབྱིངས་ཕྱུག་མ༔ དབུ་དགུ་ཕྱག་ནི་རྣམ་པ་བཅོ་བརྒྱད་དེ༔ ཞལ་དགུ་ཤིན་ཏུ་འཇིགས་པར་གདངས་པ་ནི༔ ཐེག་པ་རིམ་དགུ་དབང་དུ་སྡུད་པ་དང་༔ བག་ཆགས་སྒྲིབ་པ་བཅུ་པོ་སྤོང་བ་དང་༔ ཤེས་བྱའི་སྒྲིབ་པ་བཅུ་པོ་སྦྱོང་བ་དང་༔ མི་དགེ་བཅུ་པོ་རྩད་ནས་གཅོད་པའི་ཕྱིར༔ དགྲ་བགེགས་འདི་ཡི་དབང་པོ་ལྔ་ལ་རོལ༔ ཁྲོ་རྒྱལ་སྤྲུལ་པའི་ཚོགས་རྣམས་བཟློག་ཏུ་གསོལ༔ བཅོ་བརྒྱད་ཕྱག་རྣམས་གྱེན་དུ་བསྒྲེང་བ་ནི༔ སྟོང་པ་བཅོ་བརྒྱད་དབང་དུ་སྡུད་པ་དང་༔

མ་རྟོགས་འཁྲུལ་པས་མནར་བའི་དགྲ་བོ་འདིའི༔ ཁམས་དང་སྐྱེ་མཆེད་འདི་ལ་ད་རོལ་ལ༔ གནས་ཡུལ་ཁྲོ་མོའི་ཚོགས་རྣམས་བཟློག་ཏུ་གསོལ༔ ཞབས་བརྒྱད་ཐུར་དུ་སྟབས་ཀྱིས་བགྲད་པ་ནི༔ རྣམ་ཐར་བརྒྱད་པོ་དབང་དུ་སྡུད་པ་དང་༔ ཡུལ་བརྒྱད་ཆད་པས་མནར་བའི་དགྲ་བོ་འདིའི༔ རྣམ་ཤེས་ཚོགས་བརྒྱད་འདི་ལ་ད་རོལ་ལ༔ ལྷ་སྲིན་སྡེ་བརྒྱད་ཚོགས་རྣམས་བཟློག་ཏུ་གསོལ༔ ཕྱག་ན་གདུག་པའི་མཚོན་ཆ་བསྣམས་པ་ནི༔ བདུད་པོ་ཕོ་ཉར་འགྱེད་ཅིང་དགྲ་བགེགས་གསོད༔ དུག་ལྔ་མཚོན་ཆས་མནར་བའི་དགྲ་བོ་འདིའི༔ ཤ་རུས་བཅས་པ་གཏུབ་ཅིང་ད་རོལ་ཅིག༔ གནོད་བྱེད་གདུག་པའི་ཚོགས་རྣམས་བཟློག་ཏུ་གསོལ༔ ཤར་གྱི་ཕྱོགས་ནས་རཀྴ་ཧེ་རུ་ཀཿ རྡོ་རྗེ་རིགས་ཀྱི་ཕོ་ཉ་དབང་བསྡུས་ལ༔ དམ་ཉམས་དགྲ་བགེགས་དབང་པོ་ལྔ་ལ་རོལ༔ རྡོ་རྗེ་རིགས་ཀྱི་ཕོ་ཉའི་ཚོགས་རྣམས་ཟློག༔ ལྷོ་ཡི་ཕྱོགས་ནས་གུ་ཧྱ་ཧེ་རུ་ཀཿ རིན་ཆེན་རིགས་ཀྱི་ཕོ་ཉ་དབང་བསྡུས་ལ༔ དམ་ཉམས་དགྲ་བགེགས་དྲོད་ལ་ད་རོལ་ལ༔ རིན་ཆེན་རིགས་ཀྱི་ཕོ་ཉའི་ཚོགས་རྣམས་ཟློག༔ ནུབ་ཀྱི་ཕྱོགས་ནས་བི་ཤྭ་ཧེ་རུ་ཀཿ པདྨ་རིགས་ཀྱི་ཕོ་ཉ་དབང་བསྡུས་ལ༔ དམ་ཉམས་འདོད་ཆགས་མཚན་མ་ད་རོལ་ལ༔ པདྨ་རིགས་ཀྱི་ཕོ་ཉའི་ཚོགས་རྣམས་ཟློག༔ བྱང་གི་ཕྱོགས་ནས་ཡཀྴ་ཧེ་རུ་ཀཿ ལས་ཀྱི་རིགས་ཀྱི་ཕོ་ཉ་དབང་བསྡུས་ལ༔ དམ་ཉམས་འདིའི་སྐྱེ་རྒྱུད་ཤ་ཁྲག་ད་རོལ་ལ༔ ལས་ཀྱི་རིགས་ཀྱི་ཕོ་ཉའི་ཚོགས་རྣམས་ཟློག༔ ཡུམ་ཆེན་རཀྴ་ཀྲོ་དྷཱི་ཤྭ་རཱི་མ༔ ས་ཡི་བསྐལ་པས་ཐམས་ཅད་གཟིར་ཅིང་གནོན༔ ས་ལ་གནས་པའི་ལྷ་འདྲེ་དབང་བསྡུས་ལ༔ དམ་ཉམས་དགྲ་བགེགས་འདི་ཡི་ཤ་ལ་རོལ༔ རྡོ་རྗེ་རིགས་ཀྱི་ཕོ་ཉའི་ཚོགས་རྣམས་ཟློག༔ ཡུམ་ཆེན་གུ་ཧྱ་ཀྲོ་དྷཱི་ཤྭ་རཱི་མ༔ མེ་ཡི་བསྐལ་པས་སྲིད་གསུམ་ཐལ་བར་སྲེག༔ མེ་ལ་གནས་པའི་ལྷ་འདྲེ་དབང་བསྡུས་ལ༔ དགྲ་བགེགས་འདི་ཡི་དྲོད་ལ་ད་རོལ་ལ༔ རིན་ཆེན་རིགས་ཀྱི་ཕོ་ཉའི་ཚོགས་རྣམས་ཟློག༔ ཡུམ་ཆེན་བི་ཤྭ་ཀྲོ་དྷཱི་ཤྭ་རཱི་མ༔ ཆུ་ཡི་བསྐལ་པས་ཐམས་ཅད་གཡོ་ཞིང་འཁྲུགས༔

ཆུ་ལ་གནས་པའི་ལྷ་འདྲེ་དབང་བསྡུས་ལ༔ དམ་ཉམས་དགྲ་བགེགས་འདི་ཡི་ཁྲག་ལ་རོལ༔ པདྨ་རིགས་ཀྱི་ཕོ་ཉའི་ཚོགས་རྣམས་ཟློག༔ ཡུམ་ཆེན་ཡཀྴ་ཀྲོ་དྷཱི་ཤྭ་རཱི་མ༔ རླུང་གི་བསྐལ་པས་ཐམས་ཅད་འཕྱར་ཞིང་གཏོར༔ རླུང་ལ་གནས་པའི་ལྷ་འདྲེ་དབང་བསྡུས་ལ༔ དམ་ཉམས་དགྲ་བགེགས་འདི་ཡི་དབུགས་ལ་རོལ༔ ལས་ཀྱི་རིགས་ཀྱི་ཕོ་ཉའི་ཚོགས་རྣམས་ཟློག༔ སྟེང་ཕྱོགས་ལྷ་གདོན་འདུལ་བྱེད་ཁྲོ་བོ་ཡིས༔ འདོད་ཁམས་གཟུགས་ཁམས་དབང་དུ་སྡུད་པ་དང་༔ དམ་ཉམས་དགྲ་བགེགས་སྙིང་ལ་ད་རོལ་ལ༔ ལྷ་ཡི་དམག་ཚོགས་ཐམས་ཅད་བཟློག་ཏུ་གསོལ༔ ཤར་ཕྱོགས་དྲི་ཟ་འདུལ་བྱེད་ཁྲོ་བོ་ཡིས༔ དྲི་ཟའི་འཁོར་ཚོགས་དབང་དུ་སྡུད་པ་དང་༔ དགྲ་བགེགས་འདི་ཡི་ཟག་པའི་རྫས་ལ་རོལ༔ དྲི་ཟའི་དམག་ཚོགས་ཐམས་ཅད་བཟློག་ཏུ་གསོལ༔ ཤར་ལྷོ་མེ་ལྷ་འདུལ་བྱེད་ཁྲོ་བོ་ཡིས༔ མེ་ལྷའི་ཚོགས་རྣམས་དབང་དུ་སྡུད་པ་དང་༔ དམ་ཉམས་འདི་ཡི་སྲོག་དང་དྲོད་ལ་རོལ༔ མེ་ལྷའི་དམག་ཚོགས་ཐམས་ཅད་བཟློག་ཏུ་གསོལ༔ ལྷོ་ནས་གཤིན་རྗེ་འདུལ་བྱེད་ཁྲོ་བོ་ཡིས༔ གཤིན་རྗེའི་འཁོར་རྣམས་དབང་དུ་སྡུད་པ་དང་༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ གཤིན་རྗེའི་དམག་ཚོགས་ཐམས་ཅད་བཟློག་ཏུ་གསོལ༔ ལྷོ་ནུབ་སྲིན་པོ་འདུལ་བྱེད་ཁྲོ་བོ་ཡིས༔ སྲིན་པོའི་འཁོར་ཚོགས་དབང་དུ་སྡུད་པ་དང་༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ སྲིན་པོའི་དམག་ཚོགས་ཐམས་ཅད་བཟློག་ཏུ་གསོལ༔ ནུབ་ཕྱོགས་ཀླུ་གཉན་འདུལ་བྱེད་ཁྲོ་བོ་ཡིས༔ ཀླུ་གཉན་འཁོར་ཚོགས་དབང་དུ་སྡུད་པ་དང་༔ དམ་ཉམས་དགྲ་བགེགས་མཆིན་ཁྲག་འདི་རོལ་ལ༔ ཀླུ་གཉན་དམག་གི་ཚོགས་རྣམས་བཟློག་ཏུ་གསོལ༔ ནུབ་བྱང་རླུང་ལྷ་འདུལ་བྱེད་ཁྲོ་བོ་ཡིས༔ རླུང་ལྷའི་འཁོར་ཚོགས་དབང་དུ་སྡུད་པ་དང་༔ དམ་ཉམས་དགྲ་བགེགས་སྲོག་དང་དབུགས་ལ་རོལ༔ རླུང་ལྷའི་དམག་ཚོགས་ཐམས་ཅད་བཟློག་ཏུ་གསོལ༔ བྱང་ཕྱོགས་གནོད་སྦྱིན་འདུལ་བྱེད་ཁྲོ་བོ་ཡིས༔ གནོད་སྦྱིན་འཁོར་ཚོགས་དབང་དུ་སྡུད་པ་དང་༔

དམ་ཉམས་དགྲ་བགེགས་སྲོག་ལ་ད་རོལ་ལ༔ གནོད་སྦྱིན་དམག་ཚོགས་ཐམས་ཅད་བཟློག་ཏུ་གསོལ༔ བྱང་ཤར་དབང་ལྡན་འདུལ་བྱེད་ཁྲོ་བོ་ཡིས༔ དབང་ལྡན་འཁོར་ཚོགས་དབང་དུ་སྡུད་པ་དང་༔ དམ་ཉམས་དགྲ་བགེགས་རྐང་རུས་ད་རོལ་ལ༔ བགེགས་ཀྱི་དམག་ཚོགས་ཐམས་ཅད་བཟློག་ཏུ་གསོལ༔ འོག་ཕྱོགས་ས་བདག་འདུལ་བྱེད་ཁྲོ་བོ་ཡིས༔ ས་བདག་འཁོར་ཚོགས་དབང་དུ་སྡུད་པ་དང་༔ དམ་ཉམས་དགྲ་བགེགས་འདི་ཡི་ཀླད་པར་རོལ༔ ས་བདག་དམག་ཚོགས་ཐམ་ཅད་བཟློག་ཏུ་གསོལ༔ ཤར་ནས་ལྕགས་ཀྱུ་ཅན་གྱི་སྒོ་བ་ཡིས༔ ལྕགས་ཀྱུས་བཟུང་ལ་རྡོ་རྗེ་ཕུར་བུས་ཐོབ༔ དམ་ཉམས་དགྲ་བགེགས་སྙིང་ལ་ད་རོལ་ལ༔ ལྕགས་ཀྱུ་ཅན་གྱི་ཕོ་ཉའི་ཚོགས་རྣམས་ཟློག༔ ལྷོ་ནས་ཞགས་པ་ཅན་གྱི་སྒོ་བ་ཡིས༔ ཁྲག་ཞགས་དམར་པོ་འདེབས་ཤིང་འཆིང་བར་བྱེད༔ དམ་ཉམས་དགྲ་བགེགས་འདི་ཡི་མགོ་ལ་རོལ༔ ཞགས་པ་ཅན་གྱི་ཕོ་ཉའི་ཚོགས་རྣམས་ཟློག༔ ནུབ་ནས་ལྕགས་སྒྲོག་ཅན་གྱི་སྒོ་བ་ཡིས༔ ལྕགས་སྒྲོག་ནག་པོས་དགྲ་བགེགས་ཡན་ལག་འཆིང་༔ དམ་ཉམས་དགྲ་བགེགས་ཡན་ལག་བཞི་ལ་རོལ༔ ལྕགས་སྒྲོག་ཅན་གྱི་ཕོ་ཉའི་ཚོགས་རྣམས་ཟློག༔ བྱང་ནས་དྲིལ་བུ་ཅན་གྱི་སྒོ་བ་ཡིས༔ དྲིལ་བུ་མགོ་ལ་འདེབས་ཤིང་རྡུལ་དུ་རློག༔ དམ་ཉམས་དགྲ་བགེགས་འདི་ལ་ད་རོལ་ལ༔ དྲིལ་བུ་ཅན་གྱི་ཕོ་ཉའི་ཚོགས་རྣམས་ཟློག༔ བཀའ་ཡི་བསྟན་སྲུང་ཅེ་སྤྱང་མ་བརྒྱད་རྣམས༔ ཅེ་སྤྱང་རྒྱུག་ཚུལ་དགྲ་ལ་འཇབ་པར་བྱེད༔ དགྲ་བགེགས་འདི་ཡི་དོན་སྙིང་ལྔ་ལ་རོལ༔ གདོན་དང་དགྲ་བགེགས་མི་མཐུན་ཕྱོགས་རྣམས་ཟློག༔ སྨུག་ནག་གྲུ་གསུམ་འབར་བའི་དཀྱིལ་འཁོར་ནས༔ ཆེ་མཆོག་ཡོན་ཏན་ལྷ་ཚོགས་འདིར་གཤེགས་ལ༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ མ་ཧཱ་བ་ལིངྟ་ལ་ཁཱ་ཧི༔

བཅུ་པ་བཟློག་ཅིང་བྷྱོས་གདབ་པ་ནི༔ རྡོ་རྗེ་མཆེད་ལྕམ་རྣམས་ཀྱི་ལག་ཏུ་ནས་ཐོགས་ནས༔ ཧཱུྂ་༌། ཟློག་བྱེད་དཔལ་ཆེན་ཧེ་རུ་ཀཿ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིགས་སྔགས་དང་༔ སྡེ་བརྒྱད་དྲེགས་པའི་རིག་སྔགས་དང་༔ དྲང་སྲོང་བཀའ་ཡི་དམོད་པ་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་རྐྱེན་ལ་བྷྱོ༔ ཞེས་པ་དང་ཕྱག་ཐལ་མོ་བརྡབ་ཅིང་༔ ཨོཾ་བཛྲ་ཀྲོ་དྷ་མ་ཧཱ་ཤྲཱི་ཧེ་རུ་ཀ་ཧཱུྂ་ཕཊ༔ ཨོཾ་དུ་རུ་ཤི་ཏི་ཏྲི་མ་དུ་བྷྱོ་ཟློག༔ སྲོག་ཐུན་དུན་རྨུག་བྷྱོ་ཟློག༔ མ་རཀ་དུ་ན་རྦད་ཡ་བྷྱོ་ཟློག༔ ཁ་རཀྴ་ཤ་མ་བྷྱོ་ཟློག༔ སྲོག་ཐུན་ནི་རྦད་བྷྱོ་ཟློག༔ ནི་ཡ་ནི་ཕ་ཙ་དུན་བྷྱོ་ཟློག༔ ཤ་རྒྱུད་སྙིང་ཕྱུང་༔ སྙིང་རྒྱུད་སྲོག་ཆོད༔ སྲོག་རྒྱུད་དབུགས་ལོང་༔ མ་མ་ཐུན་ཐུན་བྷྱོ་ཟློག༔ རུ་ལུ་རུ་ལུ་རཀྟ་སྙིང་ཁཱ་ཧི་བྷྱོ་ཟློག༔ ཧཱུྂ་བྷྱོ་ཧཱུྂ་བྷྱོ་ཟློག༔ ཏྲཀ་རཀྴ་ཁ་ཐུན་ཁ་ཐུན་བྷྱོ་ཟློག༔ ས་མ་ཡ་བྷྱོ་ཟློག༔ མུན་ཏ་ཨ་ནི་ཤ་ནི་ཤ་བྷྱོ་ཟློག༔ ཁ་རཀྴ་བྷྱོ་ཟློག༔ རུ་ལུ་རུ་ལུ་ཧྲིཾ་དགྲའི་སྙིང་བྷྱོ་ཟློག༔ མ་མོ་རཱ་ཙ་ཡ་ཐུན་བྷྱོ་ཟློག༔ མ་མ་རི་ཤ་ཤ་ཧེ་ཧེ་ཐུན་བྷྱོ་ཟློག༔ མ་མ་ཧེ་ཀིཾ་དུན་པྲ་མ་ཡ་ནྲྀ་ཤ་ཀུ་རུ་ཡ་ཐུན་བྷྱོ་ཟློག༔ ཨོཾ་ཧྂའ྄ུ་ཧྲིཾ༔ བྷ་ཏ་ཡ་མོ་ཧ་ཡ༔ ལོ་ཀི་བྷ་ཏ་ཡ་ཧ་ཧཱུྂ་ཟློག་ཡ༔ ཨོཾ་ཧ་ཧེ་མོ་ཧ་ཏ་ཧྲི་ཏ་ཡ་པ་རི་ཧ་ཏ་ཡ༔ ཁ་ལིངྟ་མཱ་ར་ཎ་ཧཱུྂ་ཧཱུྂ་ཕཊ་ཕཊ༔ བྷྱོ་བྷྱོ༔ ས་མ་ཡ་ཟློག་ཟློག༔ ཨ་ལ་པྲ་མོ་ཧ་བྷྱོ་བྷྱོ༔ ཨ་ཏི་ཏྲ་མ་ཟློག་ཟློག༔

རྦད་ཟློག་སརྦ་བྷྱོ་བྷྱོ༔ ཟློག་ཟློག༔ དམ་ཉམས་དགྲ་བོ་ཆེ་གེ་མོས་བཏང་བའི་ཕུར་ཁ་ཟློག༔ ཟོར་ཁ་ཟློག༔ བྱོལ་ཁ་ཟློག༔ དམོད་ཁ་ཟློག༔ རྦོད་གཏོང་ཟློག༔ རྦད་ཁ་ཟློག༔ མནན་ཁ་ཟློག༔ གཏད་ཁ་ཟློག༔ ཁྲཾ་ཁ་ཟློག༔ རྦད་འདྲེ་རྦོད་གཏོང་བསམ་ངན་ཐམས་ཅད་དགྲ་ལ་བྷྱོ་བྷྱོ་བྷྱོ་ཟློག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ཁ་ལ་ཛ་དུན་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྴ་ཁ་དུན་ནྲྀ་རྦད་བྷྱོ༔ ཁ་དུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་ཡཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ༔ ཏྲི་ཁ་ཐུན་ཁ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ནི་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་རྒྱལ་པོ་བྷྱོ༔ དགྲ་ལ་མ་མོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་གནོད་སྦྱིན་བྷྱོ༔ དགྲ་ལ་ནཱ་ག་བྷྱོ༔ དགྲ་ལ་གཤིན་རྗེ་བྷྱོ༔ དགྲ་ལ་མུ་སྟེགས་བྷྱོ༔ དགྲ་ལ་རཱ་ཧུ་ལ་བྷྱོ༔ དགྲ་ལ་རྨུ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔ བྱད་མ་དགྲ་བོའི་སྟེང་དུ་མནན༔ བྱད་མ་དགྲ་བོའི་ཁ་ཐཾ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་བཏབ་བོ༔ བཅུ་གཅིག་པ་ཟོར་བསྐུལ་བ་ནི༔

ཁྲག་ཟོར་ཀོང་བུ་ལ་དམར་གཏོར་རྣམས་རྩང་དང་ཚེ་ཡུངས་ཀྱིས་བརྒྱན་པ་སོགས་རྣམས་འཕེན་ཞིང་༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲཱིཿ བཛྲ་ཀཱི་ལི་ཀཱི་ལ་ཡ་མ་ཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ བཛྲ་སརྦ་དུཥྚཱཾ༔ ཏྲིཀ་ནན་ཨེ་ཧུར་ཐུཾ་ཛཿ མཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛཿ སརྦ་དུཥྚཱཾ་བྷྱོ༔ ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་རྦད་ཐུཾ༔ མཱ་ར་ཡ་མཱ་ར་ཡ༔ ནཱ་ག་དུ་ཚིནྡྷ་ཚིནྡྷ༔

མི་ལི་མི་ལི༔ བྷནྡྷ་བྷནྡྷ༔ ནཱ་ག་ནི་ཧཱུྂ་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཧཱུྂ་ཕཊ༔ ས་མ་ཡ་ཨ་ཏི་ཀྲ་མ་ཏི༔ ས་ར་ཎ་བྷྱོ༔ ཨ་ལ་ལ་བྷྱོ་བྷྱོ༔ ཟློག་ཟློག༔ ཅེས་བརྗོད་ཅིང་ཟོར་འཕང་ངོ༔ བཅུ་གཉིས་པ་བཅོལ་དམ་བྱ་བ་ནི༔ ལིང་རོ་ཉ་བོ་རྣམས་ཕྱག་མཚན་གྱིས་བྲབ་ཅིང་གཏོར་མར་བྲན་ལ༔ ཧཱུྂ་༌། ཆེ་མཆོག་ཡོན་ཏན་ལྷ་ཚོགས་འཁོར་བཅས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་མཛོད༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་པ་ནི༔ ཧོཿ ཞི་བ་རྡོ་རྗེ་དབྱིངས་ཀྱི་དཀྱིལ་འཁོར་ན༔ བཅོམ་ལྡན་དཔལ་ཆེན་རིགས་ལྔ་ཀུན་བཟང་ཡབ་ཡུམ་དང་༔ བྱང་ཆུབ་སེམས་དཔའ་ཡབ་ཡུམ་བཅུ་དྲུག་དང་༔ སྤྲུལ་སྐུ་ཐུབ་པ་དྲུག༔ སྒོ་སྐྱོང་ཁྲོ་བོ་ཁྲོ་མོ་ལ་སོགས་ཏེ་ཞི་བའི་ལྷ་ཚོགས་བཞི་བཅུ་རྩ་གཉིས་དང་༔ ཁྲོ་བོ་རོལ་པའི་དུར་ཁྲོད་ཆེན་པོ་ན་ཡབ་ཆེ་མཆོག་ཧེ་རུ་ཀཿ ཡུམ་ཁྲོ་མོ་གནམ་ཞལ་དབྱིངས་ཕྱུག་མ༔ ཆེ་མཆོག་རིགས་བཞི་ཡབ་ཡུམ་དྲེགས་པ་འདུལ་བྱེད་ཀྱི་ཁྲོ་བོ་བཅུ༔ ཏ་ཀྲྀཏ་སྒོ་བ་བཞི༔ བཀའ་ཡི་བསྟན་སྲུང་ཅེ་སྤྱང་མ་བརྒྱད༔ ཆེ་མཆོག་ཡོན་ཏན་གྱི་ལྷ་ཚོགས་སུམ་ཅུ་རྩ་གཉིས་ལ་སོགས་པ་རྒྱལ་པ་ཞི་ཁྲོའི་ལྷ་ཚོགས་རྣམས་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ་དང་༔ རྒྱུ་སྦྱོར་འཁོར་དང་བཅས་པ་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆགས་ཆེ་ཉམ་ང་རྦད་འདྲེ་རྦོད་གཏོང་མོ་དང་རྨིས་ལྟས་ངན་པ་ཐམས་ཅད་ཕྱིར་ཟློག་ཅིག༔

བསྟན་པ་བཤིག་པའི་དགྲ་ལ་རྦད་ཅིང་༔ གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་སུ་བཅོལ་བ་ནི༔ སངས་རྒྱས་ཀྱི་བསྟན་པ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔ སྔ་དགྲ་ལག་གིས་བདར་བ༔ ཕྱི་དགྲ་ཡིད་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་བྱད་མ་དགྲ་བགེགས་གདུག་པ་ཅན་ཐམས་ཅད་ཐལ་བའི་རྡུལ་དུ་རློགས་ཤིག༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་པའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ ཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ༈ །སྤྱི་དོན་གཉིས་པ་ཡང་དག་གི་ཟློག་པའི་ཕྲིན་ལས་གཞུང་བསྲང་བ་ལ་ཡང་བཅུ་གསུམ་སྟེ༔ དང་པོ་གཏོར་མ་འབུལ་བ་ནི༔ བདུད་རྩི་གཏོར་མར་བྲན་ལ་དགྲ་བགེགས་ཀྱི་ཤ་ཁྲག་ཏུ་བསྒྱུར་ཞིང་བྱིན་གྱིས་བརླབས་ནས༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཡང་དག་ཐུགས་ཀྱི་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཡང་དག་ཐུགས་ཀྱི་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཡང་དག་ཐུགས་ཀྱི་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་བྱེ་བྲག་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ ཡང་དག་ཐུགས་ཀྱི་ལྷ་ཚོགས་ལ༔

གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་སྤྱིར་བསྐུལ་བ་ནི༔ ཧཱུྂ་༌། ཁྲག་འཐུང་རོལ་པའི་དུར་ཁྲོད་ཆེན་པོ་ན༔ བཅོམ་ལྡན་ཁྲག་འཐུང་རིགས་ལྔ་ཡབ་ཡུམ་དང་༔ གནས་དང་ཡུལ་གྱི་མ་མོ་ཕྲ་མེན་བརྒྱད༔ སྟག་གདོང་སྒོ་མ་སྲིན་མོ་ཉི་ཤུ་བརྒྱད༔ ཡང་དག་ཐུགས་ཀྱི་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ ཅེས་བསྐུལ་ལོ༔ གསུམ་པ་དམ་ཅན་སྒོས་སུ་བསྐུལ་བ་ནི༔ ཧཱུྂ་༌། སྨུག་ནག་གཡག་གི་མགོ་བོ་ཅན༔ གཡས་ན་ཞིང་གི་དབྱུག་ཏོ་བསྣམས༔ གཡོན་ན་བྷནྡྷ་རཀྟས་བཀང་༔ དམར་སེར་སྦྲུལ་གྱི་མགོ་བོ་ཅན༔ གཡས་ན་རྩེ་ལྔའི་དབྱུག་ཏོ་བསྣམས༔ གཡོན་ན་བྷནྡྷ་རཀྟས་བཀང་༔ སེར་ནག་གཟིག་གི་མགོ་བོ་ཅན༔ གཡས་ན་སྤུ་གྲི་འབར་བ་བསྣམས༔ གཡོན་ན་བྷནྡྷ་རཀྟས་བཀང་༔ དཀར་དམར་སྲེ་མོའི་མགོ་བོ་ཅན༔ གཡས་ན་དུང་ཆེན་འབར་བ་བསྣམས༔ གཡོན་ན་བྷནྡྷ་དམར་གྱིས་བཀང་༔ སེར་ནག་ཝ་ཡི་མགོ་བོ་ཅན༔ གཡས་ན་འཁོར་ལོ་འབར་བ་བསྣམས༔ གཡོན་ན་བྷནྡྷ་རཀྟས་བཀང་༔ དམར་སེར་དྲེད་ཀྱི་མགོ་བོ་ཅན༔ གཡས་ཀྱི་ཕྱག་ན་ཞིང་དབྱུག་བསྣམས༔ གཡོན་ན་བྷནྡྷ་དམར་གྱིས་བཀང་༔ དམར་སེར་དོམ་གྱི་མགོ་བོ་ཅན༔ གཡས་ན་ཞིང་གི་དབྱུག་ཏོ་བསྣམས༔ གཡོན་ན་བྷནྡྷ་དམར་གྱིས་བཀང་༔ སྔོ་ནག་ཆུ་སྲིན་མགོ་བོ་ཅན༔ གཡས་ན་ཞིང་གི་བཾ་རིལ་འཕྱར༔ གཡོན་ན་བྷནྡྷ་དམར་གྱིས་བཀང་༔ སྔོ་སྐྱ་སྡིག་པའི་མགོ་བོ་ཅན༔ གཡས་ན་ཞིང་གི་གློ་སྙིང་བསྣམས༔ གཡོན་ན་བྷནྡྷ་དམར་གྱིས་བཀང་༔ སེར་ནག་ཁྲ་ཡི་མགོ་བོ་ཅན༔ གཡས་ན་རྡོ་རྗེ་བེ་ཅོན་བསྣམས༔ གཡོན་ན་བྷནྡྷ་དམར་གྱིས་བཀང་༔ སེར་ནག་ཁྭ་ཏའི་མགོ་བོ་ཅན༔ གཡས་ན་ཞིང་གི་རྔ་ཆུང་རྡུང་༔ གཡོན་ན་བྷནྡྷ་དམར་གྱིས་བཀང་༔ མཐིང་ནག་སྟག་གི་མགོ་བོ་ཅན༔ གཡས་ན་ཞིང་གི་དབྱུག་ཏོ་བསྣམས༔ གཡོན་ན་བྷནྡྷ་དམར་གྱིས་བཀང་༔ དམར་ནག་བྱ་རྒོད་མགོ་བོ་ཅན༔

གཡས་ཀྱི་ཕྱག་ན་ལྕགས་སྒྲོག་བསྣམས༔ གཡོན་ན་བྷནྡྷ་དམར་གྱིས་བཀང་༔ དམར་ནག་གཟིག་གི་མགོ་བོ་ཅན༔ གཡས་ན་རྡོ་རྗེ་དབྱུག་ཏོ་བསྣམས༔ གཡོན་ན་བྷནྡྷ་དམར་གྱིས་བཀང་༔ སེར་ནག་ཁྱུང་གི་མགོ་བོ་ཅན༔ གཡས་ཀྱི་ཕྱག་ན་རྡོ་རྗེ་བསྣམས༔ གཡོན་ན་བྷནྡྷ་དམར་གྱིས་བཀང་༔ དམར་ནག་ཁྱི་ཡི་མགོ་བོ་ཅན༔ གཡས་ན་ཙིཏྟ་དབྱུག་ཏོ་བསྣམས༔ གཡོན་ན་བྷནྡྷ་དམར་གྱིས་བཀང་༔ དཀར་དམར་པུ་ཤུད་མགོ་བོ་ཅན༔ གཡས་ཀྱི་ཕྱག་ན་པདྨ་བསྣམས༔ གཡོན་ན་བྷནྡྷ་དམར་གྱིས་བཀང་༔ ལྗང་སེར་ཤ་བའི་མགོ་བོ་ཅན༔ གཡས་པ་ཞིང་ཆེན་ཟ་བའི་ཚུལ༔ གཡོན་ན་བྷནྡྷ་དམར་གྱིས་བཀང་༔ དམར་ནག་ཁྭ་ཡི་མགོ་བོ་ཅན༔ གཡས་ན་ཞིང་གི་རྔ་ཆུང་རྡུང་༔ གཡོན་ན་བྷནྡྷ་དམར་གྱིས་བཀང་༔ ལྗང་ནག་སྲིན་བྱའི་མགོ་བོ་ཅན༔ གཡས་ན་ཞིང་གི་རྒྱུ་ཞགས་བསྣམས༔ གཡོན་ན་བྷནྡྷ་དམར་གྱིས་བཀང་༔ དམར་སེར་ཕག་གི་མགོ་བོ་ཅན༔ གཡས་ན་རྩེ་ལྔ་འབར་བ་བསྣམས༔ གཡོན་ན་བྷནྡྷ་དམར་གྱིས་བཀང་༔ དམར་སྔོ་སྐྱུང་ཀའི་མགོ་བོ་ཅན༔ གཡས་ན་ཞིང་གི་རྒྱུ་ཞགས་བསྣམས༔ གཡོན་ན་བྷནྡྷ་དམར་གྱིས་བཀང་༔ ལྗང་ནག་ཕ་ཝང་མགོ་བོ་ཅན༔ གཡས་ན་བམ་རོ་བུམ་རིལ་བསྣམས༔ གཡོན་ན་བྷནྡྷ་དམར་གྱིས་བཀང་༔ སྔོ་སྐྱ་བྱ་རོག་མགོ་བོ་ཅན༔ གཡས་ཀྱི་ཕྱག་ན་ཟངས་གྲི་བསྣམས༔ གཡོན་ན་བྷནྡྷ་དམར་གྱིས་བཀང་༔ ནག་མོ་ཁུ་བྱུག་མགོ་བོ་ཅན༔ གཡས་ན་ལྕགས་ཀྱུ་འབར་བ་བསྣམས༔ གཡོན་ན་བྷནྡྷ་དམར་གྱིས་བཀང་༔ སྔོན་མོ་ར་ཡི་མགོ་བོ་ཅན༔ གཡས་ན་ཞགས་པ་འབར་བ་བསྣམས༔ གཡོན་ན་བྷནྡྷ་དམར་གྱིས་བཀང་༔ དམར་པོ་སྤྲེའུ་མགོ་བོ་ཅན༔ གཡས་ན་ལྕགས་སྒྲོག་འབར་བ་བསྣམས༔ གཡོན་ན་བྷནྡྷ་དམར་གྱིས་བཀང་༔ ལྗང་གུ་སྤྱང་མོའི་མགོ་བོ་ཅན༔ གཡས་ན་དྲིལ་བུ་འབར་བ་བསྣམས༔ གཡོན་ན་བྷནྡྷ་དམར་གྱིས་བཀང་༔ སྲིན་མོ་ཉི་ཤུ་རྩ་བརྒྱད་ཐུགས་དམ་བསྐུལ༔ དམ་རྫས་བདུད་རྩིའི་མཆོད་པ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔ ཏྲཀ་རཀྴ་རཀྨོ་ནི་ཁ་ལ་ཁ་ཚེ་ཐུན༔ ཏྲཀ་རཀྴ་ཁ་ལ་ཁ་ཚེ་ཐུན་བྷྱོ༔

ཞེས་རྦད་ཅིང་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་པའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ནི༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་ལ་འདིར་ཁུག་ལ༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་ལ་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་ཡན་ལག་ཆིངས༔ ལྕགས་སྒྲོག་ཅན་གྱིས་ལུས་ཅན་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་བྲལ་བར་མཛོད༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔ ཅེས་བརྗོད༔ ལྔ་པ་བདེན་པ་བརྗོད་པ་ནི༔ ལག་པ་ལྕགས་ཀྱུའི་ཕྱག་རྒྱ་བྱས་ལ༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་རྣམས་ཀྱི་བཀའ་བདེན་པ་དང༌། ཁྱད་པར་དུ་བཅོམ་ལྡན་འདས་རྒྱལ་པ་ཞི་ཁྲོ་རབ་འབྱམས་ཀྱི་ལྷ་ཚོགས་རྣམས་ཀྱི་བཀའ་བདེན་པ་དང༌། ཡང་དག་ཐུགས་ཀྱི་ལྷ་ཚོགས་ཁྲོ་བོ་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཕོ་ཉ་ཆོས་སྐྱོང་སྲུང་མ་རྣམས་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌།

བདེན་པ་ཆེན་པོ་དེའི་བྱིན་རླབས་ཀྱིས། སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ་གཟུགས་ལིངྒ་རུ་བྲིས་ཤིང༌། མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཞེས་དང༌། ཨོཾ་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། དེ་བཞིན་དུ། དགྲ་བགེགས་ཨ་པཱ་ན་ཡ་ཨ་པཱ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤྲི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་ཀྱི་དབྱིངས་ལས་རང་བྱུང་གྲུབ་པའི་ལྷ༔ ཁྲག་འཐུང་རོལ་པའི་དུར་ཁྲོད་ཆེན་པོ་ནས༔ ཤིན་ཏུ་མི་བཟད་རབ་འཇིགས་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ དཔལ་ཆེན་ཁྲག་འཐུང་ཧེ་རུ་ཀཿ ཡབ་ཡུམ་སྲས་འཁོར་སྤྲུལ་པར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔ ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ ཡང་དག་ཐུགས་ཀྱི་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཞེས་ཕུར་བུ་བཏབ་བོ༔ ཨོཾ་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ ཨོཾ་ཨཱཿཧཱུྂ༔ ཧ་ཧོ་ཕཊ་ནི་མ་ཙིཏྟ་མ༔ རྡུལ་ཕྲན་རྡུལ་ཕྲན༔ ཀེཾ་ཀེཾ་རཀྟ་མ་རི་ཙིཏྟ་སྙིང་ལ་ཤད་ཤད༔ ཚིནྡྷ་མ་རུས་ལ་ཀེཾ་ཀེཾ༔ རུ་ཏྲི་ཤ་ལ་རྦད༔ ཛཿཧཱུྂ་བཾ་ཧོཿ

དབུགས་ལ་ཧུབ་ཧུབ༔ ཨཱཿཧཱུྂ་ཧེ་མ་མོ་བྷྱོ་ཛཿ དགྲ་བགེགས་ཨ་མུ་ཀཾ་མཱ་ར་ཡ་རྦད༔ ཅེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པའི་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་རྣམས༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ཁ་རཾ་ཁཱ་ཧི༔ ཞེས་བརྗོད་དོ༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ ཡང་དག་ཐུགས་ཀྱི་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔ རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ དགྲ་བགེགས་འབྱུང་པོ་སརྦ་བི་ན་ཡ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧཱུྂ་༌། བཅོམ་ལྡན་དཔལ་ཆེན་བཛྲ་ཧེ་རུ་ཀཿ རྡོ་རྗེ་ཁྲག་འཐུང་དབང་དུ་སྡུད་པ་དང་༔ དམ་ཉམས་འདི་ཡི་རྣམ་ཤེས་ད་རོལ་ལ༔ རྡོ་རྗེ་ཁྲག་འཐུང་ཕོ་ཉའི་ཚོགས་རྣམས་ཟློག༔ གཏི་མུག་དཔལ་ཆེན་བུདྡྷ་ཧེ་རུ་ཀཿ བུདྡྷ་ཁྲག་འཐུང་དབང་དུ་སྡུད་པ་དང་༔ དམ་ཉམས་འདི་ཡི་གཟུགས་ཕུང་ད་རོལ་ལ༔ དེ་བཞིན་ཁྲག་འཐུང་ཕོ་ཉའི་ཚོགས་རྣམས་ཟློག༔ ང་རྒྱལ་དཔལ་ཆེན་རཏྣ་ཧེ་རུ་ཀཿ རིན་ཆེན་ཁྲག་འཐུང་དབང་དུ་སྡུད་པ་དང་༔

དམ་ཉམས་འདི་ཡི་ཚོར་བའི་ཕུང་པོ་རོལ༔ རིན་ཆེན་ཁྲག་འཐུང་ཕོ་ཉའི་ཚོགས་རྣམས་ཟློག༔ འདོད་ཆགས་དཔལ་ཆེན་པདྨ་ཧེ་རུ་ཀཿ པདྨ་ཁྲག་འཐུང་དབང་དུ་སྡུད་པ་དང་༔ དམ་ཉམས་འདི་ཡི་འདུ་ཤེས་ཕུང་པོ་རོལ༔ པདྨ་ཁྲག་འཐུང་ཕོ་ཉའི་ཚོགས་རྣམས་ཟློག༔ ཕྲག་དོག་ཁྲག་འཐུང་ཀརྨ་ཧེ་རུ་ཀཿ ལས་ཀྱི་ཁྲག་འཐུང་དབང་དུ་སྡུད་པ་དང་༔ དམ་ཉམས་འདི་ཡི་འདུ་བྱེད་ཕུང་པོ་རོལ༔ ཀརྨ་ཁྲག་འཐུང་ཕོ་ཉའི་ཚོགས་རྣམས་ཟློག༔ ཡུམ་ཆེན་བཛྲ་ཀྲོ་དྷཱི་ཤྭ་རཱི་མས༔ དམ་ཉམས་འདི་ཡི་བཀྲག་དང་མདངས་ལ་རོལ༔ རྡོ་རྗེ་རིགས་ཀྱི་སྤྲུལ་པའི་ཚོགས་རྣམས་ཟློག༔ ཡུམ་ཆེན་བུདྡྷ་ཀྲོ་དྷཱི་ཤྭ་རཱི་མས༔ དམ་ཉམས་འདི་ཡི་ཤ་དང་རུས་ལ་རོལ༔ དེ་བཞིན་རིགས་ཀྱི་སྤྲུལ་པའི་ཚོགས་རྣམས་ཟློག༔ ཡུམ་ཆེན་རཏྣ་ཀྲོ་དྷཱི་ཤྭ་རཱི་མས༔ དམ་ཉམས་འདི་ཡི་དྲོད་ལ་ད་རོལ་ལ༔ རིན་ཆེན་རིགས་ཀྱི་སྤྲུལ་པའི་ཚོགས་རྣམས་ཟློག༔ ཡུམ་ཆེན་པདྨ་ཀྲོ་དྷཱི་ཤྭ་རཱི་མས༔ དམ་ཉམས་འདི་ཡི་ཁྲག་དང་ཆུ་ལ་རོལ༔ པདྨ་རིགས་ཀྱི་སྤྲུལ་པའི་ཚོགས་རྣམས་ཟློག༔ ཡུམ་ཆེན་ཀརྨ་ཀྲོ་དྷཱི་ཤྭ་རཱི་མས༔ དམ་ཉམས་འདི་ཡི་དབུགས་དང་རླུང་ལ་རོལ༔ ལས་ཀྱི་རིགས་ཀྱི་སྤྲུལ་པའི་ཚོགས་རྣམས་ཟློག༔ རྡོ་རྗེ་རིགས་ཀྱི་ཕོ་ཉ་ཆེན་པོ་སྟེ༔ ཕོག་པར་རྒྱོབ་ཅིག་མ་མོ་ཀཽ་རཱི་མ༔ རྡོ་རྗེ་ཅན་གྱི་ཕོ་ཉའི་ཚོགས་རྣམས་ཟློག༔ རིན་ཆེན་རིགས་ཀྱི་བཤན་པ་ཆེན་མོ་སྟེ༔ སྙིང་ལ་གཟིར་ཅིག་མ་མོ་ཙཽ་རཱི་མ༔ མདའ་གཞུ་ཅན་གྱི་ཕོ་ཉའི་ཚོགས་རྣམས་ཟློག༔ པདྨ་རིགས་ཀྱི་ཕོ་ཉ་ཆེན་པོ་སྟེ༔ དབང་དུ་སྡུས་ཤིག་མ་མོ་པྲ་མོ་ཧ༔ རྒྱལ་མཚན་ཅན་གྱི་ཕོ་ཉའི་ཚོགས་རྣམས་ཟློག༔ ལས་བྱེད་ལས་ཀྱི་ཕོ་ཉ་ཆེན་མོ་སྟེ༔ རྒྱུ་ཞགས་དྲོངས་ཤིག་མ་མོ་བཻ་ཏཱ་ལཱི༔ རྒྱུ་ཞགས་ཅན་གྱི་ཕོ་ཉའི་ཚོགས་རྣམས་ཟློག༔ འདོད་ཆགས་འཇོམས་པའི་ཕོ་ཉ་ཆེན་མོ་སྟེ༔ གློ་སྙིང་དྲོངས་ཤིག་མ་མོ་པུཀྐ་སཱི༔ གློ་སྙིང་ཐོགས་པའི་ཕོ་ཉའི་ཚོགས་རྣམས་ཟློག༔ ཞེ་སྡང་འཇོམས་པའི་ཕོ་ཉ་ཆེན་མོ་སྟེ༔

རཀྟ་འཐུང་ཞིག་མ་མོ་གསྨ་རཱི༔ ཐོད་ཁྲག་ཅན་གྱི་ཕོ་ཉའི་ཚོགས་རྣམས་ཟློག༔ ང་རྒྱལ་འཇོམས་པའི་ཕོ་ཉ་ཆེན་མོ་སྟེ༔ ཙིཏྟ་ཕྱུང་ཞིག་མ་མོ་སྨེ་ཤ་ནི༔ སྙིང་ཆེན་འབྱིན་པའི་ཕོ་ཉའི་ཚོགས་རྣམས་ཟློག༔ ཕྲག་དོག་འཇོམས་པའི་ཕོ་ཉ་ཆེན་མོ་སྟེ༔ མགོ་ལུས་ཕྲོལ་ཞིག་མ་མོ་ཙཎྜ་ལཱི༔ མགོ་ལུས་འཕྲལ་བའི་ཕོ་ཉའི་ཚོགས་རྣམས་ཟློག༔ ཕྱག་ན་ཞིང་གི་མཆོག་ཕྲན་བསྣམས་པ་སྟེ༔ ཤ་ལ་རོལ་ཅིག་ཕྲ་མེན་སིངྷ་མ༔ སེང་མགོ་ཅན་གྱི་ཕོ་ཉའི་ཚོགས་རྣམས་ཟློག༔ ཕྱག་མཚན་ཕྱག་རྒྱ་བྲང་ཁར་བསྣོལ་བ་སྟེ༔ རུས་པ་འཆོས་ཤིག་ཕྲ་མེན་བྱཱ་གྷྲཱི་མ༔ སྟག་མགོ་ཅན་གྱི་ཕོ་ཉའི་ཚོགས་རྣམས་ཟློག༔ ཕྱག་ན་པགས་ཆེན་ལྡག་པའི་ཕྲ་མེན་མ༔ དགྲ་བོའི་པགས་ཆེན་བཤུས་ཤིག་སྲི་ལ་མ༔ ཝ་མགོ་ཅན་གྱི་ཕོ་ཉའི་ཚོགས་རྣམས་ཟློག༔ ཟས་སུ་ཤ་ཆེན་ཟ་བའི་ཕྲ་མེན་མ༔ དགྲ་བགེགས་ཤ་ཆེན་ཟོ་ཞིག་ཤྭ་ན་མ༔ སྤྱང་མགོ་ཅན་གྱི་ཕོ་ཉའི་ཚོགས་རྣམས་ཟློག༔ སྐོམ་དུ་ཐོད་ཁྲག་འཐུང་བའི་ཕྲ་མེན་མ༔ དགྲ་ཡི་དུང་ཁྲག་འཐུང་ཤིག་ཀྲྀ་ཏ་མ༔ བྱ་རྒོད་མགོ་ཅན་ཕོ་ཉའི་ཚོགས་རྣམས་ཟློག༔ ཞིང་ཆེན་ཕྲག་ལ་ཁུར་བའི་ཕྲ་མེན་མ༔ དགྲ་བོའི་པགས་ཆེན་བཤུས་ཤིག་ཀཾ་ཀ་མ༔ ཀཾ་ཀའི་མགོ་ཅན་ཕོ་ཉའི་ཚོགས་རྣམས་ཟློག༔ མིག་ཚིལ་འབྱིན་པའི་ཕོ་ཉ་ཆེན་མོ་སྟེ༔ དགྲ་ཡི་མིག་ཚིལ་བྲུས་ཤིག་ཁྭ་ཁྭ་མ༔ ཤ་ཟ་བྱ་རོག་མགོ་ཅན་ཕོ་ཉ་ཟློག༔ གློ་སྙིང་འབྱིན་པའི་ཕོ་ཉ་ཆེན་མོ་སྟེ༔ དགྲ་ཡི་གློ་སྙིང་ཕྱུང་ཞིག་ཨུལླུ་མ༔ འུག་པའི་མགོ་ཅན་ཕོ་ཉའི་ཚོགས་རྣམས་ཟློག༔ ཉོན་མོངས་སེམས་ཅན་གནས་ནས་འདྲེན་མཛད་མ༔ དགྲ་ཡི་སྙིང་ནས་དྲོངས་ཤིག་སྟག་གདོང་མ༔ སྟག་གདོང་ཅན་གྱི་ཕོ་ཉའི་ཚོགས་རྣམས་ཟློག༔ དགྲ་བགེགས་ཡན་ལག་འཆིང་མཛད་ཞགས་པ་མ༔ དམ་ཉམས་ཡན་ལག་ཆིངས་ཤིག་ཕག་གདོང་མ༔ ཕག་གདོང་ཅན་གྱི་ཕོ་ཉའི་ཚོགས་རྣམས་ཟློག༔ འཁོར་བ་གནས་སུ་འཆིང་ཞིང་སྡོམ་བྱེད་མ༔ དམ་ཉམས་དགྲ་བགེགས་སྡོམས་ཤིག་སྤྲེའུ་གདོང་མ༔ སྤྲེའུ་གདོང་ཅན་གྱི་ཕོ་ཉའི་ཚོགས་རྣམས་ཟློག༔

རྣམ་པར་མྱོས་པར་རྟོག་བྱེད་དྲིལ་བུ་མ༔ དགྲ་ལ་སོད་ཅིག་རྒྱོབ་ཅིག་སྤྱང་གདོང་མ༔ སྤྱང་གདོང་ཅན་གྱི་ཕོ་ཉའི་ཚོགས་རྣམས་ཟློག༔ བཀའ་ཡི་བསྟན་པ་བསྲུང་བའི་ལས་མཛད་མ༔ སྲིན་མོ་ཆེན་མོ་ཉི་ཤུ་རྩ་བརྒྱད་ཀྱང་༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ སྲིན་མོ་ཉི་ཤུ་བརྒྱད་ཀྱི་གདུག་རྩུབ་ཟློག༔ གྲུ་གསུམ་མཐིང་ནག་འབར་བའི་དཀྱིལ་འཁོར་ནས༔ ཡང་དག་ཐུགས་ཀྱི་ལྷ་ཚོགས་འདིར་གཤེགས་ཤིག༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ མ་ཧཱ་བ་ལིངྟ་ལ་ཁཱ་ཧི༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་༌། ཟློག་བྱེད་ཁྲག་འཐུང་ཧེ་རུ་ཀཿ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིག་སྔགས་དང་༔ སྡེ་བརྒྱད་དྲེགས་པའི་རིགས་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་མནན་གཏད་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔ ཞེས་དང་ཕྱག་ཐལ་མོ་བརྡབས་ལ༔ ཨོཾ་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ རྦད་ཟོར་སརྦ་བྷྱོ་བྷྱོ་ཟློག་ཟློག༔ ཨོཾ་ཏྲཀ་རཀྴ་རཀྨོ་ནི་ཁ་ལ་ཁ་ཚེ་ཐུན་བྷྱོ༔ རཀྨོ་རཀྨོ་ཁ་ལ་ཁ་ཚེ་ཐུན་བྷྱོ༔ བྷྱོ་བྷྱོ་ཟློག་ཟློག༔ དྷིར་ཡམ་སརྦ་ཤ་ཏྲཱུཾ་སྟྲ་ས་ཀ་སྦུབ་ཅིག་སྦུབ་ཅིག༔ ཏིས་ཕུར་ནན༔ རྦོད་ཟོར་སརྦ་བྷྱོ་ཟློག༔ བཛྲ་པྲ་མོ་ཧ་ཨ་ལོ་ཀི་ལོ༔

མ་མ་དུན་བྷྱོ༔ གརྫ་ཐུན་བྷྱོ་ཟློག༔ ཧེ་ཧེ་ས་མ་ཡ་བྷྱོ་ཟློག༔ ཏྲཀ་རཀྴ་ས་མ་ཡ་བྷྱོ་ཟློག༔ ཁ་ཏང་ཁ་ཏང་༔ མ་ཐུན་བྷྱོ་བྷྱོ་ཟློག་ཟློག༔ དེ་མ་ཁ་ལི་རཀྴ་ཙིཏྟ་རྦད་བྷྱོ་ཟློག༔ དེ་ཧེ་ས་མ་ཡ༔ མ་མ་བྷྱོ་བྷྱོ༔ ཧཱུྂ་ཧ་ཧེ་ཕཊ་བྷྱོ༔ ཏྲི་ཏ་ཡ་མོ་ཧ་ཡ༔ པྲ་ཧ་ར་ཎ་ཧཱུྂ་ཕཊ༔ ས་མ་ཡ་བྷྱོ༔ ཨ་ཏི་པྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ༔ བྷྱོ་བྷྱོ་བྷྱོ༔ ཟློག་ཟློག་ཟློག༔ དམ་ཉམས་དགྲ་བོ་ཆེ་གེ་མོས་བཏང་བའི་ཕུར་ཁ་ཟློག༔ ཟོར་ཁ་ཟློག༔ བྱོལ་ཁ་ཟློག༔ དམོད་ཁ་ཟློག༔ རྦོད་གཏོང་ཟློག༔ རྦད་ཁ་ཟློག༔ མནན་ཁ་ཟློག༔ གཏད་ཁ་ཟློག༔ ཁྲམ་ཁ་ཟློག༔ རྦད་འདྲེ་རྦོད་གཏོང་བསམ་པ་ངན་པ་ཐམས་ཅད་དགྲ་ལ་བྷྱོ་བྷྱོ༔ ཟློག་ཟློག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ཁ་ལ་ཛཿདུན་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྴ་ཁ་དུན་ནྲྀ་རྦད་བྷྱོ༔ ཁ་དུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་ཡཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ༔ ཏྲི་ཁ་ཐུན་ཁ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ནི་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྲིང་མོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་རྒྱལ་པོ་བྷྱོ༔ དགྲ་ལ་མ་མོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་གནོད་སྦྱིན་བྷྱོ༔ དགྲ་ལ་ནཱ་ག་བྷྱོ༔

དགྲ་ལ་གཤིན་རྗེ་བྷྱོ༔ དགྲ་ལ་མུ་སྟེགས་བྷྱོ༔ དགྲ་ལ་རཱ་ཧུ་ལ་བྷྱོ༔ དགྲ་ལ་རྨུ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔ བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐཾ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་བཏབ་བོ༔ བཅུ་གཅིག་པ་ཟོར་བསྐུལ་བ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲཱིཿ བཛྲ་ཀཱི་ལི་ཀཱི་ལ་ཡ་མ་ཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔

བཛྲ་སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛཿ མཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛ༔ སརྦ་དུཥྚཱཾ་བྷྱོ༔ ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་ར་ཡ༔ ནཱ་ག་དུ་ཚིནྡྷ་ཚིནྡྷ༔ མི་ལི་མི་ལི༔ བནྡྷ་བནྡྷ༔ ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཧཱུྂ་ཕཊ༔ ཨ་ཏི་ཀྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ༔ ཟློག་ཟློག༔ ཅེས་བརྗོད་ཅིང་ཟོར་འཕང་༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། ཡང་དག་ཐུགས་ཀྱི་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་མཛོད༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་པ་ནི༔ ཧོཿ ཁྲག་འཐུང་རོལ་པའི་དུར་ཁྲོད་ཆེན་པོ་ན༔ ཡབ་བཛྲ་ཧེ་རུ་ཀཿ ཡུམ་བཛྲ་ཀྲོ་དྷཱི་ཤྭ་རཱི་མ༔ ཁྲག་འཐུང་རིགས་བཞི་ཡབ་ཡུམ༔ ཀཽ་རཱི་ལ་སོགས་གནས་ཀྱི་མ་མོ་བརྒྱད༔ སིངྷ་ལ་སོགས་ཡུལ་གྱི་ཕྲ་མེན་བརྒྱད༔ སྟག་གདོང་ལ་སོགས་སྒོ་མ་བཞི༔ བཀའ་སྲུང་སྲིན་མོ་ཉི་ཤུ་རྩ་བརྒྱད༔ ཁྲག་འཐུང་གི་ལྷ་ཚོགས་ལྔ་བཅུ་རྩ་བརྒྱད་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་པ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ་རྒྱུ་སྦྱོར་ཡོན་བདག་འཁོར་དང་བཅས་པ་ཐམས་ཅད་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆག་ཆེ་ཉམ་ང་རྦད་འདྲེ་རྦོད་གཏོང་རྨིས་ལྟས་མཚན་མ་ངན་པ་ཐམས་ཅད་ཕྱིར་ཟློག་ཅིག༔ བསྟན་པ་བཤིག་པའི་དགྲ་ལ་རྦད་ཅིང་༔ གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་སུ་བཅོལ་བ་ནི༔

སངས་རྒྱས་ཀྱི་བསྟན་པ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔ སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པའི་བྱད་མ་དགྲ་བགེགས་གདུག་པ་ཅན་ཐམས་ཅད་ཐལ་བའི་རྡུལ་དུ་རློགས་ཤིག༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ ཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་གསུམ་པ་འཇམ་དཔལ་གྱི་ཟློག་པའི་ཕྲིན་ལས་གཞུང་བསྲང་བ་ལ་ཡང་བཅུ་གསུམ་སྟེ༔ དང་པོ་གཏོར་མ་འབུལ་བ་ནི༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ འཇམ་དཔལ་སྐུ་ཡི་ལྷ་ཚོགས་འཁོར་བཅས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ འཇམ་དཔལ་སྐུ་ཡི་ལྷ་ཚོགས་འཁོར་བཅས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ འཇམ་དཔལ་སྐུ་ཡི་ལྷ་ཚོགས་འཁོར་བཅས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་བྱེ་བྲག་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ འཇམ་དཔལ་སྐུ་ཡི་ལྷ་ཚོགས་འཁོར་བཅས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་སྤྱིར་བསྐུལ་བ་ནི༔ ཧཱུྂ་༌། གཤིན་རྗེ་རོལ་པའི་དུར་ཁྲོད་ཆེན་པོ་ན༔ བཅོམ་ལྡན་འཇམ་དཔལ་གཤིན་རྗེ་སྦྱོར་སྒྲོལ་ཡུམ༔

གཤེད་བཞི་སྦྱོར་སྒྲོལ་ཕྱོགས་སྐྱོང་ཡབ་ཡུམ་དང་༔ སྒོ་སྲུང་གཤིན་རྗེ་བཀའ་སྲུང་གིང་བདུད་སོགས༔ འཇམ་དཔལ་སྐུ་ཡི་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ གསུམ་པ་དམ་ཅན་སྒོས་སུ་བསྐུལ་བ་ནི༔ ཧཱུྂ་༌། གྲི་ཐོགས་གིང་གི་ཐུགས་དམ་བསྐུལ༔ ཤར་ཕྱོགས་གིང་ཆེན་དཀར་པོ་ནི༔ སྐུ་ལ་དུང་ཁྲབ་དཀར་པོ་གསོལ༔ ཕྱག་ན་དུང་གི་རལ་གྲི་བསྣམས༔ སྲོག་ཆོད་སྙིང་ཕྱུང་ཤ་རུས་གཏུབ༔ ཧཱུྂ་༌། ལྷོ་ཕྱོགས་གིང་ཆེན་སེར་པོ་ནི༔ སྐུ་ལ་གསེར་ཁྲབ་སེར་པོ་གསོལ༔ ཕྱག་ན་གསེར་གྱི་རལ་གྲི་བསྣམས༔ སྲོག་ཆོད་སྙིང་ཕྱུང་ཤ་རུས་གཏུབ༔ ཧཱུྂ་༌། ནུབ་ཕྱོགས་གིང་ཆེན་དམར་པོ་ནི༔ སྐུ་ལ་བསེ་ཁྲབ་དམར་པོ་གསོལ༔ ཕྱག་ན་བསེ་ཡི་རལ་གྲི་བསྣམས༔ སྲོག་ཆོད་སྙིང་ཕྱུང་ཤ་རུས་གཏུབ༔ ཧཱུྂ་༌། བྱང་ཕྱོགས་གིང་ཆེན་སྔོན་པོ་ནི༔ སྐུ་ལ་གཡུ་ཁྲབ་སྔོན་པོ་གསོལ༔ ཕྱག་ན་གཡུ་ཡི་རལ་གྲི་བསྣམས༔ སྲོག་ཆོད་སྙིང་ཕྱུང་ཤ་རུས་གཏུབ༔ ཧཱུྂ་༌། ཁྲམ་ཐོགས་བདུད་ཀྱི་ཐུགས་དམ་བསྐུལ༔ ཤར་བདུད་སྔོན་པོ་རལ་པ་ཅན༔ ཕྱག་ན་བདུད་ཀྱི་ཁྲམ་ཤིང་བསྣམས༔ དམ་ཉམས་དགྲ་བོ་ཁྲམ་ལ་ཐོབ༔ ཁྲམ་བདག་སྲོག་བདུད་མཆེ་བ་ཅན༔ ཕྱག་ན་བདུད་ཀྱི་ཁྲམ་ཤིང་བསྣམས༔ དམ་ཉམས་དགྲ་བོ་ཁྲམ་ལ་ཐོབ༔ ཟླ་བདུད་རོལ་པོ་ཞགས་པ་ཅན༔ ཕྱག་ན་བདུད་ཀྱི་ཁྲམ་ཤིང་བསྣམས༔ དམ་ཉམས་དགྲ་བོ་ཁྲམ་ལ་ཐོབ༔ སྲོག་བདུད་གསེར་གྱི་སྟ་རེ་ཅན༔ ཕྱག་ན་བདུད་ཀྱི་ཁྲམ་ཤིང་བསྣམས༔ དམ་ཉམས་དགྲ་བོ་ཁྲམ་ལ་ཐོབ༔ ཧཱུྂ་༌། ཤོ་ཐོགས་རྩིས་པའི་ཐུགས་དམ་བསྐུལ༔ ཉི་མ་དང་པོའི་རྩིས་བྱེད་གིང་༔ དཀར་པོ་ལག་ན་ཤོ་རྡེའུ་ཐོགས༔ དམ་ཉམས་དགྲ་བོ་རྩིས་ལ་ཐོབ༔ ཉི་མ་གཉིས་པའི་རྩིས་བྱེད་གིང་༔ སེར་པོ་ལག་ན་ཤོ་རྡེའུ་ཐོགས༔ དམ་ཉམས་དགྲ་བོ་རྩིས་ལ་ཐོབ༔ ཉི་མ་གསུམ་པའི་རྩིས་བྱེད་གིང་༔ དམར་པོ་ལག་ན་ཤོ་རྡེའུ་ཐོགས༔ དམ་ཉམས་དགྲ་བོ་རྩིས་ལ་ཐོབ༔

ཉི་མ་བཞི་པའི་རྩིས་བྱེད་གིང་༔ སྔོན་པོ་ལག་ན་ཤོ་རྡེའུ་ཐོགས༔ དམ་ཉམས་དགྲ་བོ་རྩིས་ལ་ཐོབ༔ ཧཱུྂ་༌། བཤན་པ་བཞི་ཡི་ཐུགས་དམ་བསྐུལ༔ ནད་གཏོང་མ་མོའི་བཤན་པ་ནི༔ གསོད་བྱེད་ཆེན་མོའི་ཐུགས་དམ་བསྐུལ༔ བདུད་དང་ཌཱ་ཀི་ཀུན་གྱི་བདག༔ ནག་མོ་ཆེན་མོ་ཁ་གདངས་མ༔ བཤན་པ་དགྲ་ལ་རྔམས་པའི་ཚེ༔ བཤན་པ་གྲི་ཐོགས་ཟིངས་སེ་ཟིང་༔ མ་མོ་ཟོར་ཐོགས་ཆི་ལི་ལི༔ ཐུན་གྱི་སེར་བ་ཤ་ར་ར༔ ཁྲག་གི་བུ་ཡུག་ཐུ་ལུ་ལུ༔ ནད་ཀྱི་ན་བུན་ཐིབས་སེ་ཐེབ༔ མ་མོའི་བཤན་པ་དགྲ་ལ་བྷྱོ༔ ཧཱུྂ་༌། མྱོས་པ་བཙན་གྱི་བཤན་པ་ནི༔ དམར་མོ་འཇིགས་པའི་ཁྲོ་གཏུམ་ཅན༔ སྤྱན་ནི་ཁྲག་གི་མཚོ་འཁྱིལ་ཞིང་༔ ཁྲག་གི་ཁ་ཆུ་ཙ་ར་ར༔ དུག་གི་རླངས་པ་ཐུལ་ལུ་ལུ༔ ཕྱག་ན་བཙན་མདུང་དམར་པོ་བསྣམས༔ བཙན་གྱི་བཤན་པའི་དུས་ལ་བབ༔ གླེན་པ་ཀླུ་ཡི་བཤན་པ་ནི༔ སྐུ་མདོག་མཐིང་ནག་འཇིགས་པ་ལ༔ སྦྲུལ་གྱི་རལ་པས་ས་གཞི་ཁེངས༔ སྐུ་ལ་སྦྲུལ་གྱི་བེར་ཆེན་གསོལ༔ སྦྲུལ་ནག་རློན་པའི་སྐེད་ཆིང་ཅན༔ ཕྱག་ན་སྦྲུལ་ཞགས་ནག་པོ་ཐོགས༔ སྦྲུལ་གྱི་ཁ་ནས་དུག་མདའ་རྒྱོབ༔ ཀླུ་ཡི་བཤན་པའི་དུས་ལ་བབ༔ གདུག་པ་གཟའ་ཡི་བཤན་པ་ནི༔ སྐུ་མདོག་ནག་པོ་ཙེ་རེ་རེ༔ གཡས་ན་མདུང་དར་ནག་པོ་ཕྱར༔ གཡོན་ན་སྙིང་དང་ཞགས་པ་བསྣམས༔ དར་ནག་རུ་མཚོན་ཕྱར་བའི་ཚེ༔ བདུད་ཀྱི་དམག་ཚོགས་ཉེར་རེ་རེ༔ ཞགས་པ་ནག་པོ་ན་ར་ར༔ ནག་པོ་སྲོག་ལ་དབང་བྱེད་པ༔ གཟའ་ཡི་བཤན་པའི་དུས་ལ་བབ༔ འཇམ་དཔལ་སྐུ་ཡི་བཀའ་སྲུང་ཐུགས་དམ་བསྐུལ༔ དམ་རྫས་བདུད་རྩིའི་མཆོད་པ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔ ཡ་མ་རཱ་ཛ་ས་དོ་མེ་ཡ༔ ཡ་མེ་དོ་རུ་ཎ་ཡོ་ད་ཡ༔ ཡ་ད་ཡོ་ནི་ར་ཡ་ཀྵེ་ཡ༔ ཡ་ཀྵེ་ཡཙྪ་ནི་ར་མ་ཡ༔ ཐུན་ཡ༔ ཞེས་རྦད་ཅིང་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ནི༔ གནོད་ཅིང་གདུག་པའི་དགྲ་དང་བགེགས༔

བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་ལ་འདིར་ཁུག་ཅིག༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་བཞིན་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་ལ་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་མགུལ་ནས་ཆིངས༔ ལྕགས་སྒྲོག་ཅན་གྱིས་ཡན་ལག་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་བྲལ་བར་གྱིས༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔ ཅེས་བརྗོད་དོ༔ ལྔ་པ་བདེན་སྟོབས་བརྗོད་པ་ནི༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་རྣམས་ཀྱི་བཀའ་བདེན་པ་དང༌། ཁྱད་པར་དུ་བཅོམ་ལྡན་འདས་རྒྱལ་པ་ཞི་ཁྲོ་རབ་འབྱམས་འཇམ་དཔལ་སྐུ་ཡི་ལྷ་ཚོགས་ཁྲོ་བོ་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཕོ་ཉ་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌། བདེན་པ་ཆེན་པོ་དེའི་བྱིན་རླབས་ཀྱིས། སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ་གཟུགས་ལིངྒ་རུ་བྲིས་ཤིང༌།

མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཞེས་དང༌། ཨོཾ་ཨ་ཀྲོ་ཏེ་ཀ་ཡ་མཱནྟ་ཀ་ཧ་ན་མ་ཐ་བྷཉྫ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། དེ་བཞིན་དུ། ཨ་པཱ་ན་ཡ་ཨ་པཱ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤྲི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་ཀྱི་དབྱིངས་ལས་རང་བྱུང་གྲུབ་པའི་ལྷ༔ གཤིན་རྗེ་རོལ་པའི་དུར་ཁྲོད་ཆེན་པོ་ནས༔ ཤིན་ཏུ་མི་བཟད་རབ་འཇིགས་སྐུར་སྟོན་པ༔ དཔལ་ཆེན་དྲག་པོའི་འཕྲིན་ལས་མཛོད༔ དཔལ་ཆེན་རཏྣ་ཧེ་རུ་ཀཿ ཡབ་ཡུམ་སྲས་འཁོར་སྤྲུལ་པར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔ ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ འཇམ་དཔལ་སྐུ་ཡི་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཞེས་ཕུར་བུ་བཏབ་བོ༔ ཨོཾ་ཨ་ཀྲོ་ཏེ་ཀ་ཡ་མཱནྟ་ཀ་ཧ་ན་མ་ཐ་བྷཉྫ་ཧཱུྂ་ཕཊ༔ ཨོཾ་ས་མ་ཡ་མཉྫུ་ཤྲཱི་ཡ་མཱནྟ་ཀ་ཡ་མ་རཱ་ཛ་མ་མོ་ཨེ་ཀ་ཙ་ཏི་ཛ་ཛཿ ཏྲཀ་རཀྴ་ཁ་མུན་ཏྲ༔ སྙིང་ཁ་རཀྨོ་བྷྱོ་བྷྱོ༔ རཀྨོ་ཀེ་ཀཾ་ཛ་ཛཿ ཁ་ལ་མ་ཧི་བྷྱོ༔ ཡ་ཡ་ལོན་ལོན༔ སྙིང་ཁ་རཀྨོ་སྲོག་ལ་བྷྱོ༔ ཨོཾ་ཡ་མཱནྟ་ཀ་ཡ་མ་རཱ་ཛ་ས་དོ་མེ་ཡ༔ ཡ་མེ་དོ་རུ་ཎ་ཡོ་ད་ཡ༔ ཡ་ད་ཡོ་ནི་ར་ཡ་ཀྵེ་ཡ༔ ཡ་ཀྵེ་ཡཙྪ་ནི་ར་མ་ཡ་དགྲ་བགེགས་མཱ་ར་ཡ་ཧཱུྂ་ཕཊ༔ ཨོཾ་རྣལ་མ་རྣལ་ཏེ༔ སྲོག་ལ་རྔམས༔ སྲོག་ལ་མེར༔ སྲོག་ལ་ཆུམ༔

ཐུམ་པའི་ཐུམ་པའི༔ ལྕགས་ཀྱི་སྐྲ་གཅིག་མས་དགྲ་བོའི་སྙིང་ཕྱུང་ཞིག༔ མཱ་ར་ཡ་རྦད༔ ཅེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པའི་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་རྣམས༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ཁ་རཾ་ཁཱ་ཧི༔ ཞེས་སོ༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ འཇམ་དཔལ་སྐུ་ཡི་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔ རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་ཨ་ཀྲོ་ཏེ་ཀ་ཡ་མཱནྟ་ཀ་ཧ་ན་མ་ཐ་བྷཉྫ་ཧཱུྂ་ཕཊ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧྂའུ་༌། ཐམས་ཅད་དབང་དུ་སྡུད་མཛད་ཁྲོ་བོའི་རྗེ༔ ཤ་ཁྲག་སྲོག་ལ་དབང་སྒྱུར་བདུད་ཀྱི་རྗེ༔ དམ་ཉམས་འདི་ཡི་ཤ་ཁྲག་སྲོག་ལ་རོལ༔ ལས་ཀྱི་གཤིན་རྗེའི་ཕོ་ཉའི་ཚོགས་རྣམས་ཟློག༔ སྦྱོར་བའི་ཡུམ་ཆེན་མ་མོ་བེ་ཏཱ་ལཱི། མ་བདུད་འབུམ་གྱི་བདག་མོ་ཆེན་མོ་ཁྱོད༔ དམ་ཉམས་དགྲ་བགེགས་འདི་ཡི་ཁྲག་ལ་རོལ༔ མ་བདུད་ནག་མོའི་ཕོ་ཉའི་ཚོགས་རྣམས་ཟློག༔ སྒྲོལ་བའི་ཡུམ་ཆེན་ཨེ་ཀ་ཙ་ཏི་མ༔ དམ་ཅན་རྣལ་འབྱོར་ཡོངས་ཀྱི་དགྲ་ལྷ་མོ༔

དམ་ཉམས་དགྲ་དགེགས་འདི་ཡི་སྙིང་ལ་རོལ༔ སྒྲོལ་བྱེད་སྔགས་ཀྱི་ཕོ་ཉའི་ཚོགས་རྣམས་ཟློག༔ གཤེད་ཆེན་གཤིན་རྗེ་ཡ་མ་རཱ་ཛ་ཁྱོད༔ དམ་ཉམས་དགྲ་བགེགས་འདི་ཡི་མགོ་ལ་རོལ༔ གཤིན་རྗེའི་ཕོ་ཉའི་ཚོགས་རྣམས་བཟློག་ཏུ་གསོལ༔ སྦྱོར་བའི་ཡུམ་ཆེན་བདུད་ཀྱི་ལྕམ་གཅིག་མ༔ དམ་ཉམས་དགྲ་བགེགས་འདི་ཡི་ཁྲག་ལ་རོལ༔ བདུད་ཀྱི་ཕོ་ཉའི་ཚོགས་རྣམས་བཟློག་ཏུ་གསོལ༔ སྒྲོལ་བའི་ཡུམ་ཆེན་དཔལ་གྱི་བཀའ་ཉན་མ༔ དམ་ཉམས་དགྲ་བགེགས་འདི་ཡི་ཁྲག་ལ་རོལ༔ དཔལ་གྱི་ཕོ་ཉའི་ཚོགས་རྣམས་བཟློག་ཏུ་གསོལ༔ གཤེད་ཆེན་གཤིན་རྗེ་མྱོས་བྱེད་འབར་བ་ཁྱོད༔ དམ་ཉམས་དགྲ་བགེགས་འདི་ཡི་ཡིད་དཀྲུགས་ལ༔ གཤིན་རྗེའི་སྲིད་པའི་དམག་དཔུང་ཚོགས་རྣམས་ཟློག༔ སྦྱོར་བའི་ཡུམ་ཆེན་གཏུམ་མོ་དུག་ཧྲུལ་མ༔ དགྲ་བགེགས་འདི་ཡི་སྙིང་ཁྲག་གཙོ་ལ་སྟོབ༔ མ་མོ་ཕོ་ཉའི་ཚོགས་རྣམས་བཟློག་ཏུ་གསོལ༔ སྒྲོལ་བའི་ཡུམ་ཆེན་ཕྱག་བཞི་ཁྲག་གི་བདག༔ དམ་ཉམས་དགྲ་བགེགས་འདི་ཡི་སྙིང་ཁྲག་འཐུང་༔ ཁྲག་འཐུང་མ་མོ་ཕོ་ཉའི་ཚོགས་རྣམས་ཟློག༔ གཤེད་ཆེན་བདུད་པོ་ཨཱརྻ་མེ་རུ་ཙེ༔ དམ་ཉམས་དགྲ་བགེགས་ཁྲག་ཏུ་སྐྱུག་ཏུ་ཆུག༔ གཤིན་རྗེ་བདུད་ཀྱི་ཕོ་ཉའི་ཚོགས་རྣམས་ཟློག༔ སྦྱོར་བའི་ཡུམ་ཆེན་ཁྲོ་མོ་འོད་ཟེར་ཅན༔ དགྲ་བགེགས་འདི་ཡི་སྙིང་ཁྲག་གཙོ་ལ་སྟོབ༔ ཁྲོ་མོ་ཕོ་ཉའི་ཚོགས་རྣམས་བཟློག་ཏུ་གསོལ༔ སྒྲོལ་བའི་ཡུམ་མཆོག་གླིང་བཞི་གཙུག་འབྱམས་མ༔ དགྲ་བགེགས་འདི་ཡི་གཟུགས་ལ་ད་རོལ་ལ༔ སྲིད་པ་གླིང་བཞིའི་ཕོ་ཉའི་ཚོགས་རྣམས་ཟློག༔ གཤེད་ཆེན་གནོད་སྦྱིན་རལ་པ་ཚར་དགུ་ཁྱོད༔ དམ་ཉམས་དགྲ་བགེགས་འདི་ཡི་སྲོག་ཆོད་ལ༔ གཤིན་རྗེ་གནོད་སྦྱིན་ཕོ་ཉའི་ཚོགས་རྣམས་ཟློག༔ སྦྱོར་བའི་ཡུམ་ཆེན་ནག་མོ་རེ་མ་ཏི༔ དམ་ཉམས་དགྲ་བགེགས་ཁྲག་གི་མཚོ་ལ་རོལ༔ དཔལ་ལྡན་ལྷ་མོའི་ཕོ་ཉའི་ཚོགས་རྣམས་ཟློག༔ སྒྲོལ་བའི་ཡུམ་ཆེན་སྲིན་མོ་མགོ་འཆང་མ༔ དམ་ཉམས་དགྲ་བགེགས་རྩ་ཁྲག་འདི་རོལ་ལ༔ སྲིན་མོ་ཕོ་ཉའི་ཚོགས་རྣམས་བཟློག་ཏུ་གསོལ༔

སྟེང་གི་ཕྱོགས་ནས་གཤིན་རྗེ་ནག་འཇོམས་ཁྱོད༔ དམ་ཉམས་དགྲ་བགེགས་ཀླད་པར་ད་རོལ་ལ༔ སྟེང་གི་ཕྱོགས་ཀྱི་གདོན་ཚོགས་བཟློག་ཏུ་གསོལ༔ སྟེང་གི་ཕྱོགས་ནས་གཤིན་རྗེ་བྱ་སངས་ཁྱོད༔ དམ་ཉམས་དགྲ་བགེགས་འདི་ཡི་མགོ་ལ་རོལ༔ སྟེང་གི་ལྷ་གདོན་ཐམས་ཅད་བཟློག་ཏུ་གསོལ༔ ཤར་གྱི་ཕྱོགས་ནས་ཀོང་རྩེ་བྲག་འཇོམས་ཁྱོད༔ དམ་ཉམས་དགྲ་བགེགས་རུས་ལ་ད་རོལ་ལ༔ ཤར་གྱི་གདོན་ཚོགས་ཐམས་ཅད་བཟློག་ཏུ་གསོལ༔ ཤར་ལྷོ་མཚམས་ནས་ཨ་ཝ་གླང་མགོ་ཁྱོད༔ དམ་ཉམས་དགྲ་བགེགས་སྲོག་རྩ་དམར་ནས་དྲོངས༔ ཤར་ལྷོ་མཚམས་ཀྱི་གདོན་ཚོགས་ཐམས་ཅད་ཟློག༔ ལྷོ་ཡི་ཕྱོགས་ནས་གཤིན་རྗེ་ཡ་བ་ཏི༔ དམ་ཉམས་དགྲ་བགེགས་རྨུགས་ཤིང་འཐིབས་སུ་ཆུག༔ ལྷ་ཡི་གདོན་ཚོགས་ཐམས་ཅད་བཟློག་ཏུ་གསོལ༔ ལྷོ་ནུབ་མཚམས་ནས་གཤིན་རྗེ་མིག་དམར་ཁྱོད༔ དམ་ཉམས་དགྲ་བགེགས་ཐལ་བའི་རྡུལ་དུ་རློག༔ ལྷོ་ནུབ་མཚམས་ཀྱི་གདོན་ཚོགས་ཐམས་ཅད་ཟློག༔ ནུབ་ཀྱི་ཕྱོགས་ནས་གཤིན་རྗེ་དམིགས་པ་ཁྱོད༔ དམ་ཉམས་དགྲ་བགེགས་སྐྱེ་འཆིའི་རྩ་བ་གཅོད༔ ནུབ་ཀྱི་ཕྱོགས་ཀྱི་གདོན་ཚོགས་ཐམས་ཅད་ཟློག༔ ནུབ་བྱང་མཚམས་ནས་གཤིན་རྗེ་ཏེལ་པ་ཁྱོད༔ དམ་ཉམས་དགྲ་བགེགས་མ་ལུས་ཞལ་དུ་རྔུབ༔ ནུབ་བྱང་མཚམས་ཀྱི་གདོན་ཚོགས་ཐམས་ཅད་ཟློག༔ བྱང་གི་ཕྱོགས་ནས་གཤིན་རྗེ་བདུད་འཇོམས་ཁྱོད༔ དམ་ཉམས་དགྲ་བགེགས་གཤིན་རྗེའི་གནས་སུ་སྐྱོལ༔ བྱང་གི་ཕྱོགས་ཀྱི་གདོན་ཚོགས་ཐམས་ཅད་ཟློག༔ བྱང་ཤར་མཚམས་ནས་ཆོས་ཀྱི་རྒྱལ་པོ་ཁྱོད༔ དམ་ཉམས་དགྲ་བགེགས་ཁྲམ་ལ་འདེབས་པར་བྱེད༔ བྱང་ཤར་མཚམས་ཀྱི་གདོན་ཚོགས་ཐམས་ཅད་ཟློག༔ འོག་གི་ཕྱོགས་ཀྱི་གཤིན་རྗེ་དམར་པོ་ནི༔ དམ་ཉམས་དགྲ་བགེགས་མ་ལུས་དབང་དུ་སྡུད༔ འོག་གི་ཕྱོགས་ཀྱི་གདོན་ཚོགས་ཐམས་ཅད་ཟློག༔ འོག་གི་ཕྱོགས་ནས་གཤིན་རྗེ་ཐོད་དབྱུག་ནི༔ དམ་ཉམས་མ་ལུས་མགོ་ལུས་འཕྲལ་བར་གྱིས༔ སྟེང་གི་ཕྱོགས་ནས་ནག་མོ་རལ་གཅིག་མ༔ དམ་ཉམས་དགྲ་ལ་ནད་ངན་སྣ་ཚོགས་ཐོང་༔ ནག་མོ་འབུམ་གྱི་བཀའ་བསྒྱུར་དགྲ་ལ་ཟློག༔

སྟེང་གི་ཕྱོགས་ནས་ཤེལ་གྱི་གདོང་དགུ་མ༔ དམ་ཉམས་དགྲ་ལ་རིམས་ནད་ཆར་ལྟར་ཕོབ༔ ལྷ་སྲིན་སྡེ་བརྒྱད་བཀའ་བསྒྱུར་དགྲ་ལ་ཟློག༔ ཤར་གྱི་ཕྱོགས་ནས་རལ་གཅིག་ཤེལ་མིག་མ༔ དམ་ཉམས་དགྲ་ལ་སྙིང་ཆུ་གཟེར་ནད་ཐོང་༔ དྲི་ཟ་ཕོ་མོའི་བཀའ་བསྒྱུར་དགྲ་ལ་ཟློག༔ ཤར་ལྷོ་མཚམས་ནས་དཀར་སྐྱ་མཆེ་གཙིགས་མ༔ དམ་ཉམས་དགྲ་ལ་འགོ་ནད་ད་ཐོང་ལ༔ དྲང་སྲོང་ཕོ་མོའི་བཀའ་བསྒྱུར་དགྲ་ལ་ཟློག༔ ལྷོ་ཡི་ཕྱོགས་ནས་དྲེད་ཀྱི་རྔམ་སྟབས་ཅན༔ དམ་ཉམས་དགྲ་ལ་རྒྱུ་གཟེར་བཤལ་ནད་ཐོང་༔ གྲུལ་བུམ་ཕོ་མོའི་བཀའ་བསྒྱུར་དགྲ་ལ་ཟློག༔ ལྷོ་ནུབ་མཚམས་ནས་ཁྲག་གི་རལ་གཅིག་མ༔ དམ་ཉམས་དགྲ་ཡི་ཤ་ཁྲག་རློན་པ་ཟོ༔ སྲིན་པོ་ཕོ་མོའི་བཀའ་བསྒྱུར་དགྲ་ལ་ཟློག༔ ནུབ་ཀྱི་ཕྱོགས་ནས་ཀླུ་མོ་པུས་འགྲོ་མ༔ དམ་ཉམས་དགྲ་ལ་འཛེ་ནད་སྣ་དགུ་ཐོང་༔ ཀླུ་རྒྱལ་ཕོ་མོའི་བཀའ་བསྒྱུར་དགྲ་ལ་ཟློག༔ ནུབ་བྱང་མཚམས་ནས་རླུང་ལྷ་སྤྱན་གསུམ་མ༔ དམ་ཉམས་དགྲ་ལ་བརྒྱལ་ནད་སྨྱོ་འབོག་ཐོང་༔ རླུང་ལྷ་ཕོ་མོའི་བཀའ་བསྒྱུར་དགྲ་ལ་ཟློག༔ བྱང་གི་ཕྱོགས་ནས་སྨུག་ནག་རལ་གཅིག་མ༔ དམ་ཉམས་དགྲ་ལ་ལྷོག་པ་སྐེམ་ནད་ཐོང་༔ གནོད་སྦྱིན་ཕོ་མོའི་བཀའ་བསྒྱུར་དགྲ་ལ་ཟློག༔ བྱང་ཤར་མཚམས་ནས་དམར་མོ་འོད་ཟེར་ཅན༔ དམ་ཉམས་དགྲ་ཡི་དབང་པོ་སྡོམ་པར་གྱིས༔ དབང་ལྡན་ཕོ་མོའི་བཀའ་བསྒྱུར་དགྲ་ལ་ཟློག༔ འོག་གི་ཕྱོགས་ནས་དམར་མོ་མགོ་དགུ་མ༔ དམ་ཉམས་དགྲ་ལ་དམུ་ཆུ་སྐྲན་ནད་ཐོང་༔ ཀླུ་བདུད་ཕོ་མོའི་བཀའ་བསྒྱུར་དགྲ་ལ་ཟློག༔ འོག་གི་ཕྱོགས་ནས་ནག་མོ་ཕག་མགོ་མ༔ དམ་ཉམས་དགྲ་ལ་བྱིང་ནད་འཐིབས་པ་ཐོང་༔ ས་བདག་ཕོ་མོའི་བཀའ་བསྒྱུར་དགྲ་ལ་ཟློག༔ ཤར་ཕྱོགས་སྒོ་བ་བྱ་རྒོད་མགོ་བོ་ཅན༔ དགྲ་བོའི་སྲོག་རྩ་དམར་ནས་འདྲེན་པར་བྱེད༔ འགུགས་ཤིང་སྡོམ་པའི་ཕྲིན་ལས་དུས་ལ་བབ༔ ལྷོ་ཡི་སྒོ་བ་ནག་པོ་སྟག་མགོ་ཅན༔ དམ་ཉམས་དགྲ་ཡི་མགོ་ལུས་འཆིང་བར་བྱེད༔ དགྲ་བོ་འགུགས་ཤིང་སྒྲོལ་བའི་དུས་ལ་བབ༔ ནུབ་ཀྱི་སྒོ་བ་བསེ་ཡི་ཀཾ་ཀའི་མགོ༔

དམ་ཉམས་དགྲ་བོའི་དབང་པོ་ལྔ་སྡོམ་ལ༔ དགྲ་བོ་སྡོམ་ཞིང་ཟློག་པའི་དུས་ལ་བབ༔ བྱང་གི་སྒོ་བ་སྤྱང་ཀིའི་མགོ་བོ་ཅན༔ དམ་ཉམས་དགྲ་བོ་ཐལ་བའི་རྡུལ་དུ་རློགས༔ ཟློག་ཅིང་གསོད་པའི་ཕྲིན་ལས་དུས་ལ་བབ༔ བཀའ་དང་བསྟན་པ་བསྲུང་བའི་ལས་མཛོད་ཅིག༔ གྲི་ཐོགས་གིང་དང་ཁྲམ་ཐོགས་བདུད་བཞི་དང་༔ ཤོ་ཐོགས་རྩིས་པ་སྲོག་གཅོད་བཤན་པའི་ཚོགས༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ གདོན་དང་དགྲ་དང་མི་མཐུན་རྐྱེན་རྣམས་ཟློག༔ གྲུ་གསུམ་མཐིང་ནག་འབར་བའི་དཀྱིལ་འཁོར་ནས༔ འཇམ་དཔལ་སྐུ་ཡི་ལྷ་ཚོགས་འདིར་གཤེགས་ལ༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ མ་ཧཱ་བ་ལིངྟ་ལ་ཁཱ་ཧི༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་༌། ཟློག་བྱེད་དཔལ་ཆེན་ཧེ་རུ་ཀཿ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིག་སྔགས་དང་༔ སྡེ་བརྒྱད་དྲེགས་པའི་རིག་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་ཟློག༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔ ཞེས་པ་དང་༔ ཨོཾ་ཨ་ཀྲོ་ཏེ་ཀ་ཡ་མཱནྟ་ཀ་ཧ་ན་མ་ཐ་བྷཉྫ་ཧཱུྂ་ཕཊ༔ རྦོད་ཟོར་སརྦ་བྷྱོ་བྷྱོ༔ ཟློག་ཟློག༔ ཨོཾ་ཡ་མ་རཱ་ཙ་བྷྱོ་ཟློག༔ ས་དོ་མེ་ཡ་བྷྱོ་ཟློག༔ ཡ་མེ་དོ་རུ་བྷྱོ་ཟློག༔ ཎ་ཡོ་ད་ཡ་བྷྱོ་ཟློག༔

ཡ་ད་ཡོ་ནི་བྷྱོ་ཟློག༔ ར་ཡ་ཀྵེ་ཡ་བྷྱོ་ཟློག༔ ཡ་ཀྵེ་ཡཙྪ་བྷྱོ་ཟློག༔ ནི་ར་མ་ཡ་བྷྱོ་ཟློག༔ གིང་ཀ་ར་གིང་ཀ་ར་བྷྱོ་ཟློག༔ ཀརྨ་རཀྴ་ཧྲཱིཿབྷྱོ་བྷྱོ༔ ཟློག་ཟློག༔ ཀརྨ་རཀྴ་ཧྲི་ཏི་ཀུ་རུ་ཁ་ཁ་བཾ་བྷྱོ་ཟློག༔ ཧ་ཤ་རུ་ཏྲ་མཱ་ར་ཡ་བྷྱོ་ཟློག༔ རུ་ཏྲ་ཐུན་མ་བྷྱོ་ཟློག༔ རཀྴ་ཐུན་མ་བྷྱོ་ཟློག༔ བདུད་ཏྲི་ནི་ར་ཟུང་བྷྱོ་ཟློག༔ ཡ་ཏྲི་ནི་ར་ཟུང་བྷྱོ་ཟློག༔ ཏྲི་ཚ་པ་ལ་ནི་ར་ཟུང་བྷྱོ་ཟློག༔ ཚུ་ཤིག་ཏྲི་ནི་ར་ཟུང་བྷྱོ་ཟློག༔ དུན་ཏྲི་ན་ཏྲི་ཤྭ་མ་ཏྲི་དུ་ན་བྷྱོ་ཟློག༔ མ་ཏྲི་ཛ་ཛ་བྷྱོ་ཟློག༔ ཡང་ཡང་ཐིང་ཐིང་བྷྱོ་ཟློག༔ མཱ་ར་ཡ་ཏྲི་ཛ་བྷྱོ་ཟློག༔ ཡང་ཡང་ཐིང་ཐིང་ཀྲོ་དྷ་ནི་ཀྲོ་དྷ་ནི་པ་ཏྲ་པ་ཏྲ་བྷྱོ་ཟློག༔ ཤུ་ལ་ཤུ་ལ་བྷྱོ་ཟློག༔ ད་ཤ་གྲཱི་བ་ད་ཤ་གྲཱི་བ་བྷྱོ་ཟློག༔ ཡཀྴ་གྲཱི་བ་ཡཀྴ་གྲཱི་བ་བྷྱོ་ཟློག༔ ཨོཾ་བཛྲ་དྷ་ར་ལི་སྙིང་གོ་ཆོད་བྷྱོ་ཟློག༔ ཁ་ལ་ཟ་མུན་དྷ་ལོང་དུན་སྙིང་བྷྱོ་ཟློག༔ དྷ་ར་ཡ་རྦད་བྷྱོ་ཟློག༔ ཨོཾ་བཛྲ་ཁྲག་ཏི་ཏིག་ན་རྦད་བྷྱོ་ཟློག༔ ཨོཾ་བཛྲ་ཙཀྲ་རུ་ཀྲའི་ར་ཡ་རྦད་བྷྱོ་ཟློག༔ བཛྲ་ཤུ་ཏྲི་ད་ར་ཁྲི་ཡ་བཛྲ་ཧྲིཾ་རྦད་སུ་རྦད་སུ༔ རྦད་དུ་རྦད་དུ༔ ད་ར་ཀ་ཤ་ས་མ་ཡ་བྷྱོ་ཟློག༔ ཨོཾ་ཤྲཱི་ས་མ་ཡ་མཉྫུ་ཨེ་ཀ་དུ་ཟློག༔ ཨོཾ་ཨ་ཀྲོ་ཏེ་ཀ་ཡ་མཱནྟ་ཀ་ཡ་མ་རཱ་ཛ་བྷྱོ་ཟློག༔ པྲ་མ་རཱ་ཙ་བྷྱོ་ཟློག༔ སུཾ་ཏྲི་ར་ཙ་བྷྱོ་ཟློག༔ ཏྲི་ཀར་ཤ་ལི་བྷྱོ་ཟློག༔ ཨོཾ་ཨ་ཀྲོ་རཱ་ཙ་དུ་ར་ན་ས་དུ་ར་སྙིང་ལ་ཕྲིལ་ཕྲིལ༔ ཨ་ཀྲོ་རཱ་ཙ་ཙི་ཏ་ཚ་ནི༔ ཤ་ཤི་སྲོག་ལ་རྦད་རྦད༔ ཡ་ཡ་སྒལ་པ་ཡ་ཏྲི་ཛཿ དགྲ་བོའི་སྙིང་ལ་ཁ་ཐུན་རྦད་རྦད༔ ཨ་ཀྲོ་ཏེ་ཀ་ཤྲཱི་མཉྫུ་ཡ་མ་རཱ་ཛ་བྷྱོ་ཟློག༔ ཨོཾ་ཨ་ཀྲོ་རཱ་ཙ་ཀྲོ་མ་ཏི་ཤ་ཤ་ཏྲཀ་ཐུན་བྷྱོ་ཟློག༔ ཨེ་ཀ་པ་ར་ན་ཧྲིཾ་ཧྲིཾ༔ དུ་ཁ་ཚེ་དུ་ཁ་ཚེ་བྷྱོ་ཟློག༔ ཨོཾ་ཨ་ཀྲོ་ཏེ་ཀ་ཡ་མཱནྟ་ཀ་ཧ་ན་ཧ་ན་ཧཾའུ་ཕཊ༔ ཡ་ཡ་བྲ་བྲ་མཱ་ར་ཡ༔ ཤྲཱི་ཀཱ་ལ་རཱུ་པ་ཤ་རྦད༔ ཆེ་གེ་མོ་ནྲྀ་ཏྲི་བྷྱོ་ཟློག༔ བདག་ལ་གནོད་བྱེད་དགྲ་བོ་ཆེ་གེ་མོས་བཏང་བའི་ཕུར་ཁ་ཟློག༔

ཟོར་ཁ་ཟློག༔ བྱོལ་ཁ་ཟློག༔ དམོད་ཁ་ཟློག༔ རྦད་འདྲེ་ཟློག༔ རྦོད་གཏོང་ཟློག༔ མནན་ཁ་ཟློག༔ གཏད་ཁ་ཟློག༔ ཁྲམ་ཁ་ཟློག༔ རྦད་འདྲེ་རྦོད་གཏོང་བསམ་ངན་ཐམས་ཅད་དགྲ་ལ་བྷྱོ་བྷྱོ༔ ཟློག་ཟློག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ཁ་ལ་ཛ་དུན་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྴ་ཁ་དུན་ནྲྀ་རྦད་བྷྱོ༔ ཁ་དུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ་བྷྱོཿ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་ཡཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ་བྷྱོ་བྷྱོ༔ ཏྲི་ཁ་ཐུན་ཁ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ནི་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྲིང་མོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་རྒྱལ་པོ་བྷྱོ༔ དགྲ་ལ་མ་མོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་གནོད་སྦྱིན་བྷྱོ༔ དགྲ་ལ་ནཱ་ག་བྷྱོ༔ དགྲ་ལ་གཤིན་རྗེ་བྷྱོ༔ དགྲ་ལ་མུ་སྟེགས་བྷྱོ༔ དགྲ་ལ་རཱ་ཧུ་ལ་བྷྱོ༔ དགྲ་ལ་རྨུ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔ བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐམ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་གདབ་བོ༔ བཅུ་གཅིག་པ་ཟོར་བསྐུལ་བ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔

མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲིའཿ བཛྲ་ཀཱི་ལི་ཀཱི་ལི་ཡ་མ་ཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛཿམཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛཿ སརྦ་དུཥྚཱཾ་བྷྱོ་ཤ་ཏྲཱུཾ་ཧུར་ཐུཾ་ཛཿམཱ་ར་ཡ་རྦད༔ དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་ར་ཡ༔ ནཱ་ག་ཚིནྡྷ་ཚིནྡྷ༔ མི་ལི་མི་ལི༔ བྷནྡྷ་བྷནྡྷ་ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཧཱུྂ་ཕཊ༔ ས་མ་ཡཿ

ཨ་ཏི་ཀྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ༔ ཟློག་ཟློག༔ ཅེས་བརྗོད་དོ༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། འཇམ་དཔལ་སྐུ་ཡི་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་མཛོད༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་བ་ནི༔ ཧོཿ གཤིན་རྗེ་རོལ་པའི་དུར་ཁྲོད་ཆེན་པོ་ན༔ ཡབ་འཇམ་དཔལ་གཤིན་རྗེའི་གཤེད་པོ༔ སྦྱོར་ཡུམ་ཟ་བྱེད་བེ་ཏཱ་ལཱི་ནག་མོ༔ སྒྲོལ་ཡུམ་ཨེ་ཀ་ཛཱ་ཏི༔ གཤེད་བཞི་སྦྱོར་སྒྲོལ་ཡབ་ཡུམ༔ ལས་ཀྱི་གཤིན་རྗེ་ཕྱོགས་སྐྱོང་བཅུ་གཉིས་ཡབ་ཡུམ༔ གཤིན་རྗེ་སྒོ་བ་བཞི༔ བཀའ་སྲུང་གྲི་ཐོགས་གིང་༔ ཁྲམ་ཐོགས་བདུད་བཞི༔ ཤོ་ཐོགས་རྩིས་པ་བཞི༔ སྲོག་གཅོད་བཤན་པ་བཞི་ལ་སོགས་པ་འཇམ་དཔལ་སྐུ་ཡི་ལྷ་ཚོགས་ལྔ་བཅུ་རྩ་དགུ་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ་དང་རྒྱུ་སྦྱོར་ཡོན་བདག་འཁོར་དང་བཅས་པ་ཐམས་ཅད་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆགས་ཆེ་ཉམ་ང་རྦད་འདྲེ་རྦོད་གཏོང་མོ་དང་རྨིས་ལྟས་མཚན་མ་ངན་པ་ཐམས་ཅད་ཕྱིར་ཟློག་ཅིག༔ བསྟན་པ་བཤིག་པའི་དགྲ་ལ་རྦད་ཅིང་༔ གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་སུ་བཅོལ་བ་ནི༔ སངས་རྒྱས་ཀྱི་བསྟན་པ་རིན་པོ་ཆེ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔

སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་དགྲ་བགེགས་བྱད་མ་གདུག་པ་ཅན་ཐམས་ཅད་ཐལ་བའི་རྡུལ་དུ་རློགས་ཤིག༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ འཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་བཞི་པ་པདྨ་གསུང་གི་ལྷ་ཚོགས་ཀྱི་ཟློག་པའི་ཕྲིན་ལས་གཞུང་བསྲང་བ་ལ་ཡང་བཅུ་གསུམ་སྟེ༔ དང་པོ་གཏོར་མ་འབུལ་བ་ནི༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ པདྨ་གསུང་གི་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ པདྨ་གསུང་གི་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ པདྨ་གསུང་གི་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་བྱེ་བྲག་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ པདྨ་གསུང་གི་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་སྤྱིར་བསྐུལ་བ་ནི༔ ཧཱུྂ་༌། པདྨ་རོལ་པའི་དུར་ཁྲོད་ཆེན་པོ་ན༔ བཅོམ་ལྡན་དཔལ་ཆེན་རྟ་མགྲིན་ཡབ་ཡུམ་དང་༔ སྲས་མཆོག་ཟིལ་གནོན་ཁྲོ་རྒྱལ་ཡབ་ཡུམ་བརྒྱད༔ དབང་ཆེན་སྒོ་བ་ཁྱི་སྤྱང་ཕོ་ཉའི་ཚོགས༔ པདྨ་གསུང་གི་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔

ཅེས་པ་དང་༔ གསུམ་པ་དམ་ཅན་སྒོས་སུ་བསྐུལ་བ་ནི༔ ཧཱུྂ་༌། སྐུ་ལས་སྤྲུལ་པའི་ཁམས་བརྒྱ་མོ༔ དུང་གི་དྲེད་མོ་མགོ་གསུམ་ཞོན༔ གསུང་ལས་སྤྲུལ་པའི་ཁམས་བརྒྱ་མོ༔ ཟངས་ཀྱི་འཕར་བ་མགོ་བརྒྱད་ཞོན༔ ཐུགས་ལས་སྤྲུལ་པའི་ཁམས་བརྒྱ་མོ༔ ལྕགས་ཀྱི་སྤྱང་མོ་མགོ་དགུ་ཞོན༔ ཡོན་ཏན་སྤྲུལ་པའི་ཁམས་བརྒྱ་མོ༔ གཡུ་ཡི་སྤྱང་མོ་མགོ་གསུམ་ཞོན༔ ཕྲིན་ལས་སྤྲུལ་པའི་ཁམས་བརྒྱ་མོ༔ གསེར་གྱི་སེང་གེ་ལྔ་དྲིལ་ཞོན༔ གཉིས་མེད་སྤྲུལ་པའི་ཁམས་བརྒྱ་མོ༔ དུང་གི་སེང་གེ་མགོ་བཅུ་ཞོན༔ ཤར་ཕྱོགས་ལོང་བ་རྒྱབ་འབྲེལ་ནི༔ འབྲུག་ཆེན་སྔོན་པོ་ཆིབས་སུ་བཅིབས༔ ན་བཟའ་ལེ་བརྒན་དཔུང་ལྡུམ་གསོལ༔ ཕྱག་ན་ལྕགས་ཀྱུ་དགྲ་སྟ་ཐོགས༔ དབུ་ཡི་རལ་པ་ཚར་རེ་ལས༔ གཟའ་རྒོད་མིག་དམར་ཆར་དུ་འབེབས༔ སྤྲུལ་པ་དམུས་ལོང་བཅོ་ལྔས་བསྐོར༔ ལྷོ་ཕྱོགས་ལོང་བ་རྒྱབ་འབྲེལ་ནི༔ ལྕགས་ཀྱི་སྡིག་པ་ཆིབས་སུ་བཅིབས༔ ན་བཟའ་གསའ་ཡི་རས་ལ་གསོལ༔ ཕྱག་ན་ལྕགས་ཀྱི་ཁྱུང་ཆེན་བསྣམས༔ དབུ་ཡི་རལ་པ་ཚར་རེ་ལ༔ ཉི་མ་འབུམ་གྱི་ཆར་དུ་འབེབས༔ སྤྲུལ་པ་དམུས་ལོང་བཅོ་ལྔས་བསྐོར༔ ནུབ་ཕྱོགས་ལོང་བ་རྒྱབ་འབྲེལ་ནི༔ བ་གླང་དམར་པོ་ཆིབས་སུ་བཅིབས༔ ན་བཟའ་ཀླུ་འབྲུག་ལྤགས་པ་གསོལ༔ ཕྱག་ན་སྦྲུལ་གྱི་ཞགས་པ་ཐོགས༔ དབུ་ཡི་རལ་པ་ཚར་རེ་ལ༔ བདུད་དང་མ་མོ་ཆར་དུ་འབེབས༔ སྤྲུལ་པ་དམུས་ལོང་བཅོ་ལྔས་བསྐོར༔ བྱང་ཕྱོགས་ལོང་བ་རྒྱབ་འབྲེལ་ནི༔ བ་གླང་དཀར་པོ་ཆིབས་སུ་བཅིབས༔ ན་བཟའ་ཞིང་གི་གཡང་གཞི་གསོལ༔ ལག་པ་ཕྲལ་ནས་གར་སྟབས་བྱེད༔ དབུ་ཡི་རལ་པ་ཚར་རེ་ལ༔ ལོང་བའི་སྤྲུལ་པ་ཆར་དུ་འབེབས༔ སྤྲུལ་པ་དམུས་ལོང་བཅོ་ལྔས་བསྐོར༔ ཧཱུྂ་༌། ཤར་གྱི་ཕྱོགས་ནས་རྒྱུག་པ་ནི༔ དུང་གི་ཁྱི་མོ་རལ་པ་ཅན༔ ལྷོ་ཡི་ཕྱོགས་ནས་རྒྱུག་པ་ནི༔ གསེར་གྱི་ཁྱི་མོ་རལ་པ་ཅན༔ ནུབ་ཀྱི་ཕྱོགས་ནས་རྒྱུག་པ་ནི༔ ཟངས་ཀྱི་ཁྱི་མོ་རལ་པ་ཅན༔ བྱང་གི་ཕྱོགས་ནས་རྒྱུག་པ་ནི༔ གཡུ་ཡི་ཁྱི་མོ་རལ་པ་ཅན༔ ཤར་ལྷོ་མཚམས་ནས་རྒྱུག་པ་ནི༔

བྱི་རུའི་ཁྱི་མོ་རལ་པ་ཅན༔ ལྷོ་ནུབ་མཚམས་ནས་རྒྱུག་པ་ནི༔ མཆོང་གི་ཁྱི་མོ་རལ་པ་ཅན༔ ནུབ་བྱང་མཚམས་ནས་རྒྱུག་པ་ནི༔ བསེ་ཡི་ཁྱི་མོ་རལ་པ་ཅན༔ བྱང་ཤར་མཚམས་ནས་རྒྱུག་པ་ནི༔ ཤེལ་གྱི་ཁྱི་མོ་རལ་པ་ཅན༔ དཔལ་གྱི་ཁྱི་བརྒྱད་ཐུགས་དམ་བསྐུལ༔ ཀུན་ཀྱང་འཇིགས་ཚུལ་རྔམ་པའི་སྐུ༔ མཆེ་བ་སྤུ་གྲི་བལྟམས་པ་འདྲ༔ མིག་ནི་ཉི་མའི་ཟེར་ལས་ཆེ༔ དགྲ་བགེགས་སྐྲག་པའི་ལས་མཛོད་ཅིག༔ ཧཱུྂ་༌། ཤར་གྱི་ཕྱོགས་ནས་རྒྱུག་པ་ནི༔ དུང་གི་སྤྱང་མོ་རལ་པ་ཅན༔ ལྷོ་ཡི་ཕྱོགས་ནས་རྒྱུག་པ་ནི༔ གསེར་གྱི་སྤྱང་མོ་རལ་པ་ཅན༔ ནུབ་ཀྱི་ཕྱོགས་ནས་རྒྱུག་པ་ནི༔ ཟངས་ཀྱི་སྤྱང་མོ་རལ་པ་ཅན༔ བྱང་གི་ཕྱོགས་ནས་རྒྱུག་པ་ནི༔ གཡུ་ཡི་སྤྱང་མོ་རལ་པ་ཅན༔ ཤར་ལྷོ་མཚམས་ནས་རྒྱུག་པ་ནི༔ མཐིང་གི་སྤྱང་མོ་རལ་པ་ཅན༔ ལྷོ་ནུབ་མཚམས་ནས་རྒྱུག་པ་ནི༔ མུ་མེན་སྤྱང་མོ་རལ་པ་ཅན༔ ནུབ་བྱང་མཚམས་ནས་རྒྱུག་པ་ནི༔ མཆོང་གི་སྤྱང་མོ་རལ་པ་ཅན༔ བྱང་ཤར་མཚམས་ནས་རྒྱུག་པ་ནི༔ ར་གན་སྤྱང་མོ་རལ་པ་ཅན༔ སྤྱང་མོ་རོ་ཟན་ཐུགས་དམ་བསྐུལ༔ ཀུན་ཀྱང་སྤྱན་གྱིས་དུར་ཁྲོད་གཟིགས༔ ལས་སུ་དུར་ཁྲོད་གནས་སུ་རྒྱུག༔ ཁ་ནས་རོ་ཞལ་དུར་ཐག་གཅོད༔ མ་ཐོགས་མྱུར་དུ་ལས་གྱིས་ཤིག༔ ཧཱུྂ་༌། ཤར་གྱི་ཕྱོགས་ཀྱི་ཕོ་ཉ་ནི༔ དཀར་མོ་ཉི་འདབ་འཇིགས་པའི་གཟུགས༔ ལྷོ་ཡི་ཕྱོགས་ཀྱི་ཕོ་ཉ་ནི༔ སེར་མོ་ཟླ་འདབ་འཇིགས་པའི་གཟུགས༔ ནུབ་ཀྱི་ཕྱོགས་ཀྱི་ཕོ་ཉ་ནི༔ དམར་མོ་མེ་འདབ་འཇིགས་པའི་གཟུགས༔ བྱང་གི་ཕྱོགས་ཀྱི་ཕོ་ཉ་ནི༔ སྔོན་མོ་ཆུ་འདབ་འཇིགས་པའི་གཟུགས༔ ཀུན་ཀྱང་ལྗགས་ལ་གློག་འགྱུ་བས༔ འཇིག་རྟེན་ཐམས་ཅད་སྲེག་པར་བྱེད༔ ཞལ་ནས་ཆུ་འབབ་རྦ་རླབས་གཡེང་༔ ཤངས་ནས་རླུང་འཐོར་བུ་ཡུག་འཚུབ༔ སྤྱན་ནས་ཁྲོ་ཆུའི་ཐོག་ཀྱང་འབེབས༔ ལྗགས་ལས་སྤྲུལ་པའི་ཕོ་ཉ་འགྱེད༔ མཆེ་བས་ཁམས་གསུམ་སྒྲོལ་བར་བྱེད༔ ཕོ་ཉ་ཆེན་པོ་ཁྱེད་རྣམས་ཀྱིས༔ མ་ཐོགས་མྱུར་དུ་ཕྲིན་ལས་མཛོད༔ རླུང་འབྲུག་སྐུ་མདོག་སྔོན་པོ་ལ༔

རིན་ཆེན་གཡུ་ཡི་འདབ་མ་ཅན༔ མེ་འབྲུག་སྐུ་མདོག་དམར་པོ་ལ༔ འབར་བ་མེ་ཡི་འདབ་གཤོག་ཅན༔ ཆུ་འབྲུག་སྐུ་མདོག་སྔོན་པོ་ལ༔ གདུག་པ་སྦྲུལ་གྱི་འདབ་གཤོག་ཅན༔ གཅིག་ནི་སྣ་ཚོགས་གཟུགས་ཅན་མ༔ རྡོ་རྗེའི་འདབ་གཤོག་འབར་བས་བལྟམས༔ ཀུན་ཀྱང་འབྲུག་སྒྲ་འུ་རུ་རུ༔ ཁ་ནས་གློག་དམར་ཁྱུགས་སེ་ཁྱུག༔ དམ་ཉམས་དགྲ་ལ་མངགས་པའི་ཚེ༔ ཡུད་ཙམ་ཞིག་གིས་དགྲ་བགེགས་སྒྲོལ༔ པདྨ་གསུང་གི་བཀའ་སྲུང་ཐུགས་དམ་ཅན༔ དམ་རྫས་བདུད་རྩིའི་མཆོད་པ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔ ཏྲི་པ་ཏྲི་པ་ཧཱུྂ་ཕཊ༔ ཁ་ལ་རོ་ཤ་ཁ་ལ་རོ་ཤ་ཧཱུྂ་ཕཊ༔ ཡ་ཤ་ཀུན་ཁཾ་ཁཾ་ཛཿ ཡ་ཤ་ཀུན་ཁཾ་ཁཾ་ཛཿཧཱུྂ་ཕཊ༔ ཛ་ལམ་ཛ་ལམ་ཧཱུྂ་ཕཊ༔ ས་མ་ཡ་ཤ་ཧཱུྂ་ཕཊ༔ ཛ་ལ་ཨ་མོ་གྷ༔ ཛ་ལ་ཨ་མོ་གྷ་ཧཱུྂ་ཕཊ༔ ཅེས་རྦད་ཅིང་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ཡང་༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་གིས་འདིར་ཁུག་ལ༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་ལ་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་མགུལ་ནས་ཆིངས༔ ལྕགས་སྒྲོག་ཅན་གྱིས་ཡན་ལག་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་བྲལ་བར་མཛོད༔ བླ་སྲོག་རྣམ་ཤེས་གཟུགས་ལ་ཕོབ༔

ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔ ཅེས་བརྗོད་དོ༔ ལྔ་བ་བདེན་པ་བརྗོད་པ་ནི༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། ཁྱད་པར་དུ་བཅོམ་ལྡན་འདས་རྒྱལ་པ་ཞི་ཁྲོ་རབ་འབྱམས། པདྨ་གསུང་གི་ལྷ་ཚོགས་ཁྲོ་བོ་དང་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌། བདེན་པ་ཆེན་པོའི་བྱིན་རླབས་ཀྱིས། སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ལ། གཟུགས་ལིངྒ་རུ་བྲིས་ཤིང༌། མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཞེས་དང༌། ཨོཾ་པདྨཱནྟ་ཀྲྀཏ་བཛྲ་ཀྲོ་དྷ་ཧ་ཡ་གྲཱི་བ་ཧུ་ལུ་ཧུ་ལུ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། ཨ་པཱ་ན་ཡ་ཨ་པ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤྲི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད་དོ༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་དབྱིངས་རང་བྱུང་གྲུབ་པའི་ལྷ༔ པདྨ་རོལ་པའི་དུར་ཁྲོད་ནས༔ ཤིན་ཏུ་མི་བཟད་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ དཔལ་ཆེན་པདྨ་ཧེ་རུ་ཀཿ ཡབ་ཡུམ་སྲས་འཁོར་ཕོ་ཉར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔ ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔

བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ པདྨ་གསུང་གི་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཞེས་ཕུར་བུ་གདབ་བོ༔ ཨོཾ་པདྨཱནྟ་ཀྲྀཏ་བཛྲ་ཀྲོ་དྷ་ཧ་ཡ་གྲཱི་བ༔ མ་ཧཱ་ཀྲོ་དྷ་ཨེ་ཀ་ཙ་ཏི་ས་མ་ཡ༔ ཧུ་ལུ་ཧུ་ལུ་ཧཱུྂ་བྷྱོ་ཧཱུྂ་ཕཊ༔ ཨཱ་ར་ལི་ཛ་ཛ༔ ཨོཾ་ཐུཾ་ཐུཾ༔ མྱག་མྱག༔ མུག་མུག༔ ཤར་ཤར༔ ཞི་བར་བྱོས༔ དུ་དང་དུ་དང་༔ རྦད་རྦད༔ ཛ་ཛཿ བྷྱོ་བྷྱོ༔ ཧཱུྂ་ཧཱུྂ༔ མྱག་རྦད༔ མོ་དུ་སོད༔ མོའུ་ར་ཡག་ཆོད༔ སྲོག་གི་དབང་པོ་སྙིང་ཁ་ལ་རཀྴ་ཡ་ར་ཙ་ཡ༔ ཏདྱ་ཐཱ༔ སྙིང་རྦད་ཡ༔ ཁྲག་ཏི་མ་ཏེ༔ མ་ཏི་བྲག་ཤ༔ མགོ་ཁྲག་ཟ་ནི་ཆོད༔ ས་ལོ་ཆོད༔ མུ་ལོ་ཆོད༔ ཤ་ཁྱི་ཁྱེ༔ དགྲ་བོའི་སྙིང་སྲོག་རྩད་ནས་ཕྱུང་ཞིག་སྭཱ་ཧཱ༔ ཞེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པ་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་འདི༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ལ་ཁ་རཾ་ཁཱ་ཧི༔ ཞེས་སོ༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ པདྨ་གསུང་གི་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔ རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔

དབྱིངས་སུ་བསྟིམ་མོ་ས་མ་ཡ༔ ཨོཾ་པདྨཱནྟ་ཀྲྀཏ་བཛྲ་ཀྲོ་དྷ་ཧ་ཡ་གྲཱི་བ་ཧུ་ལུ་ཧུ་ལུ་ཧཱུྂ་ཕཊ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མཧཱ་ཙིཏྟ་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧཱུྂ་༌། བཅོམ་ལྡན་དཔལ་ཆེན་དབང་ཆེན་རྟ་མགྲིན་ཏེ༔ ཁམས་གསུམ་མ་ལུས་དབང་དུ་སྡུད་པ་དང་༔ དམ་ཉམས་དགྲ་ཡི་ཆགས་པའི་ཁྲག་ལ་རོལ༔ དབང་ཆེན་བགེགས་ཀྱི་ཚོགས་རྣམས་བཟློག་ཏུ་གསོལ༔ ཡུམ་ཆེན་པདྨ་གཟི་ལྡན་རལ་གཅིག་མ༔ དམ་ཉམས་དགྲ་ཡི་རྩ་ཁྲག་འདི་རོལ་ལ༔ དབང་ཆེན་མ་མོའི་གདོན་ཚོགས་བཟློག་ཏུ་གསོལ༔ ལས་ཀྱི་རྒྱལ་པོ་བྱི་ལའི་མགོ་བོ་ཅན༔ དགྲ་བགེགས་ཐམས་ཅད་མྱུར་དུ་འདིར་ཁུག་ལ༔ དགྲ་བོའི་བསམ་སྦྱོར་ངན་པ་བཟློག་ཏུ་གསོལ༔ ལས་ཀྱི་རྒྱལ་པོ་པུ་ཤུད་མགོ་བོ་ཅན༔ དམ་ཉམས་དགྲ་བོའི་འབྱུང་བའི་བཅུད་བསྡུས་ལ༔ གདུག་པའི་སྡང་སེམས་ངན་པ་བཟློག་ཏུ་གསོལ༔ ཡེ་ཤེས་ཟིལ་གནོན་ཁྲོ་བོ་ཆེན་པོ་ཡིས༔ ཡེ་ཤེས་ལྷ་ཡི་དམག་ཚོགས་བཟློག་ཏུ་གསོལ༔ ལས་ཀྱི་ཟིལ་གནོན་ཁྲོ་བོ་ཆེན་པོ་ཡིས༔ ཡེ་ཤེས་ཁྲོ་བོ་དབང་བསྡུས་ཕོ་ཉ་ཟློག༔ ཡེ་ཤེས་མ་མོ་ཟིལ་གནོན་ཁྲོ་བོ་ཡིས༔ མ་མོ་ཐམས་ཅད་དབང་བསྡུས་ཕོ་ཉ་ཟློག༔ ཡེ་ཤེས་ཁྱུང་ཆེན་ཟིལ་གནོན་ཁྲོ་བོ་ཡིས༔ ཀླུ་རྣམས་དབང་བསྡུས་ཕོ་ཉ་ཐམས་ཅད་ཟློག༔ ཕོ་རྒྱུད་ཟིལ་གནོན་ཁྲོ་བོ་ཆེན་པོ་ཡིས༔ སྲིད་པ་ཕོ་རྒྱུད་དབང་བསྡུས་ཕོ་ཉ་ཟློག༔ མོ་རྒྱུད་ཟིལ་གནོན་ཁྲོ་བོ་ཆེན་པོ་ཡིས༔ སྲིད་པ་མོ་རྒྱུད་དབང་བསྡུས་ཕོ་ཉ་ཟློག༔ ཀླུ་རྣམས་ཟིལ་གནོན་ཁྲོ་བོ་ཆེན་པོ་ཡིས༔ ཀླུ་རྣམས་དབང་བསྡུས་ས་བདག་མིང་སྲིང་ཟློག༔ གཟའ་རྣམས་ཟིལ་གནོན་ཁྲོ་བོ་ཆེན་པོ་ཡིས༔ གཟའ་རྣམས་དབང་བསྡུས་གཟའ་བདུད་མིང་སྲིང་ཟློག༔ ཟིལ་གནོན་ཁྲོ་མོ་ཆེན་མོ་མི་ཕམ་མས༔ ཡེ་ཤེས་ལྷ་མོ་དབང་བསྡུས་ཕོ་ཉ་ཟློག༔

ཟིལ་གནོན་ཁྲོ་མོ་ཆེན་མོ་རལ་གཅིག་མས༔ ཡེ་ཤེས་མ་མོ་དབང་བསྡུས་ཕོ་ཉ་ཟློག༔ ཟིལ་གནོན་ཆེན་མོ་ཟ་བྱེད་བེ་ཏཱ་ལཱི༔ ཡེ་ཤེས་མ་མོ་དབང་བསྡུས་ཕོ་ཉ་ཟློག༔ ཡེ་ཤེས་ཁྲོ་མོ་ཆེན་མོ་ཁྲོ་གཉེར་མས༔ ཀླུ་མོ་རྣམས་ཀྱི་ཕོ་ཉའི་ཚོགས་རྣམས་ཟློག༔ ཟིལ་གནོན་ཁྲོ་མོ་རྡོ་རྗེ་ལས་བྱེད་མས༔ རྡོ་རྗེ་ཅན་གྱི་ཕོ་ཉའི་ཚོགས་རྣམས་ཟློག༔ ཟིལ་གནོན་ཁྲོ་མོ་གཤིན་རྗེ་ལས་བྱེད་མས༔ གཤིན་རྗེ་དབང་བསྡུས་ཕོ་ཉའི་ཚོགས་རྣམས་ཟློག༔ ཟིལ་གནོན་ཁྲོ་མོ་ཀླུ་མོ་ལས་བྱེད་མས༔ ཀླུ་རྣམས་དབང་བསྡུས་ཕོ་ཉའི་ཚོགས་རྣམས་ཟློག༔ ཟིལ་གནོན་ཁྲོ་མོ་གནོད་སྦྱིན་ལས་བྱེད་མས༔ གནོད་སྦྱིན་དབང་བསྡུས་ཕོ་ཉའི་ཚོགས་རྣམས་ཟློག༔ ཤར་གྱི་སྒོ་བས་དགྲ་བགེགས་སྙིང་ནས་དྲོངས༔ ཤར་གྱི་གདོན་ཚོགས་བཟློག་ལ་དགྲ་ལ་སྒྱུར༔ ལྷོ་ཡི་སྒོ་བས་དགྲ་བགེགས་ཡན་ལག་ཆིངས༔ ལྷོ་ཡི་གདོན་ཚོགས་བཟློག་ལ་དགྲ་ལ་སྒྱུར༔ ནུབ་ཀྱི་སྒོ་བས་དགྲ་བགེགས་དབང་པོ་སྡོམས༔ ནུབ་ཀྱི་གདོན་ཚོགས་བཟློག་ལ་དགྲ་ལ་སྒྱུར༔ བྱང་གི་སྒོ་བས་དམ་ཉམས་སྲོག་དབུགས་ཆོད༔ བྱང་གི་གདོན་ཚོགས་བཟློག་ལ་དགྲ་ལ་སྒྱུར༔ བཀའ་ཡི་བསྟན་སྲུང་ཁམས་བརྒྱ་དམུས་ལོང་དང་༔ དཔལ་གྱི་ཁྱི་སྤྱང་མེ་འབྲུག་རླུང་འབྲུག་རྣམས༔ དམ་ཉམས་དགྲ་ཡི་ཤ་ཁྲག་གློ་སྙིང་རོལ༔ གདུག་པའི་དགྲ་བགེགས་ཐམས་ཅད་བཟློག་ཏུ་གསོལ༔ གྲུ་གསུམ་དམར་ནག་འབར་བའི་དཀྱིལ་འཁོར་ནས༔ པདྨ་གསུང་གི་ལྷ་ཚོགས་འདིར་གཤེགས་ལ༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ མ་ཧཱ་བ་ལིངྟ་ལ་ཁཱ་ཧི༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་༌། ཟློག་བྱེད་པདྨ་ཧེ་རུ་ཀཿ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔

ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིག་སྔགས་དང་༔ སྡེ་བརྒྱད་དྲེགས་པའི་ངན་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔ ཞེས་པ་དང་༔ ཨོཾ་པདྨཱནྟ་ཀྲྀཏ་བཛྲ་ཀྲོ་དྷ་ཧ་ཡ་གྲཱི་བ་ཧུ་ལུ་ཧུ་ལུ་ཧཱུྂ། ཨོཾ་བུདྡྷ་བཛྲ་ཨོཾ་བྷྱོ་ཟློག༔ སརྦ་བཛྲ་ཧཱུྂ་བྷྱོ་ཟློག༔ རཏྣ་བཛྲ་ཏྲཱཾ་བྷྱོ་ཟློག༔ པདྨ་བཛྲ་ཧྲཱིཿབྷྱོ་ཟློག༔ ཀརྨ་བཛྲ་ཨཱཿབྷྱོ་ཟློག༔ གུ་ཧྱ་བཛྲ་ཕཊ་བྷྱོ་ཟློག༔ ཨོཾ་ཤ་རི་ཁཱ་ཧི་བྷྱོ་ཟློག༔ ཀུ་ཀུ་རཀྴ་ཁ་ལོང་ཁཱ་ཧི༔ བྷྱོ་ཟློག༔ དཱིཔྟ་ཀྲ་ཤན་མུ་ཁ་ཁ་ལོང་ཁ་བྷྱོ་ཟློག༔ ཏྲི་ཧཱུྂ་ཕཊ་བྷྱོ་ཟློག༔ ཧྲཱིཿཧཱུྂ་ཕཊ་བྷྱོ་ཟློག༔ ཧ་ཧཱུྂ་ཕཊ་བྷྱོ་ཟློག༔ ཛི་ན་ལཾ་ཏོ་ཙེ་རཾ་བྷྱོ་ཟློག༔ ཡཀྴ་ཀུ་རུ་བྷཉྫ་བྷྱོ་ཟློག༔ ཏྲི་ཡ་ཏྲི་ཡ་བྷྱོ་ཟློག༔ ཁ་ལ་རོ་ཤ་ཁ་ལ་རོ་ཤ་བྷྱོ་ཟློག༔ ཡཀྴ་ཀུན་བཾ་ཛ་བྷྱོ་ཟློག༔ ཛ་ལ་མ་ཛ་ལཾ༔ ཧཱུྂ་ཏྲི་ཡ་ཏྲི་ཡ་བྷྱོ་ཟློག༔ ས་མ་ཡཀྴ་ས་མ་ཡ་ཧཱུྂ་བྷྱོ་ཟློག༔ ཛ་ལཾ་མ་ལ་ཨ་མོ་གྷ་ཏྲཱཾ་ཏྲཱཾ༔ ཧཱུྂ་ཕཊ་བྷྱོ་ཟློག༔ བྷནྡྷ་ཡཀྴ༔ བྷནྡྷ་ཤ་ཡ༔ བྷནྡྷ་ཡག་ཆོད་བྷྱོ་ཟློག༔ རྦོད་གཏོང་བྱེད་པའི་དགྲ་བོ་ཧ་ཧ་ཧ་མཱ་ར་ཡ་སྟཾ་བྷ་ཡ་ནན་བྷྱོ་ཟློག༔ ཤ་ཏྲཱུཾ་ཨ་མུ་ཀཾ་མཱ་ར་ཡ་བྷྱོ་ཟློག༔ ཨོཾ་བཛྲ་ག་རུ་ཌ་ནཱ་ག་ཀ་ཧཱུྂ་བྷྱོ་ཟློག༔ ཉི་མས་བླང་ནན༔ ཀླད་པ་ནན༔ གུ་ན་ཞི༔ ཙི་ཏྲ་མུ་ཏྲ་ཟློག༔ བྱད་ན་ར་ཙ་ཤིག༔ ནཱ་ག་ར་ཙ་ཟློག༔ ནཱ་ག་ར་ཙ་གྷོ་ལ་ནན༔ ག་རུ་ཌ་ཙ་ལེ་ཧཱུྂ་ཕཊ༔ ཏ་ཀ་ཙ་ཛ་ཏེ་ཏ་ཀི་བྱི་ཛ་ཡེ༔ ཧུ་ལུ་ཧུ་ལུ༔ པུ་རུ་པུ་ཏེ་སྭཱ་ཧཱ༔ ག་རུ་ཌ་ནཱ་ག་རཱ་ཙའི་སྙིང་ལ་ཧུར་ཧུར་བྷྱོ་ཟློག༔

བདག་ལ་དགྲ་བོ་ཆེ་གེ་མོས་བཏང་བའི་ཕུར་ཁ་ཟློག༔ ཟོར་ཁ་ཟློག༔ བྱོལ་ཁ་ཟློག༔ དམོད་ཁ་ཟློག༔ རྦད་ཁ་ཟློག༔ རྦད་འདྲེ་ཟློག༔ རྦོད་གཏོང་ཟློག༔ མནན་ཁ་ཟློག༔ གཏད་ཁ་ཟློག༔ ཁྲམ་ཁ་ཟློག༔ རྦད་འདྲེ་རྦོད་གཏོང་བསམ་ངན་ཐམས་ཅད་དགྲ་ལ་བྷྱོ་ཟློག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ཁ་ལ་ཛ་དུན་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྴ་ཁ་ཐུན་ནྲྀ་རྦད་བྷྱོ༔ ཁ་དུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་རཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ་བྷྱོ༔ ཏྲི་ཁ་ཐུན་ཁ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྲིང་མོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་རྒྱལ་པོ་བྷྱོ༔ དགྲ་ལ་མ་མོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་གནོད་སྦྱིན་བྷྱོ༔ དགྲ་ལ་གཤིན་རྗེ་བྷྱོ༔ དགྲ་ལ་མུ་སྟེགས་བྷྱོ༔ དགྲ་ལ་ནཱ་ག་བྷྱོ༔ དགྲ་ལ་རཱ་ཧུ་ལ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔ བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐམ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་གདབ་བོ༔ བཅུ་གཅིག་པ་ཟོར་བསྐུལ་བ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔

མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་བཛྲ་ཀཱི་ལི་ཀཱི་ལ་ཡ་མ་ཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ བཛྲ་སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛཿ མཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛཿ སརྦ་དུཥྚཱཾ་བྷྱོ༔ ཤ་ཏྲཱུཾ་ཧུར་ཐུཾ་ཛཿམཱ་ར་ཡ་རྦད༔ དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་ར་ཡ༔ ནཱ་ག་དུ་ཚིནྡྷ་ཚིནྡྷ༔ མི་ལི་མི་ལི༔ བྷནྡྷ་ཡ་བྷནྡྷ་ཡ༔ ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཡ་ཧཱུྂ་ཕཊ༔

ས་མ་ཡ༔ ཨ་ཏི་ཀྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ་བྷྱོ༔ ཟློག་ཟློག༔ ཅེས་བརྗོད་དོ༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། པདྨ་གསུང་གི་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་མཛོད༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད༔ བཅུ་གསུམ་པ་སྨོན་ལམ་གདབ་པ་ནི༔ ཧོཿ པདྨ་རོལ་པའི་དུར་ཁྲོད་ཆེན་པོ་ན༔ ཡབ་པདྨ་དབང་ཆེན༔ ཡུམ་པདྨ་གཟི་ལྡན་མ༔ དབང་ཆེན་སྲས་མཆོག་རིགས་བཞི་ཡབ་ཡུམ༔ ཡེ་ཤེས་དཔལ་གྱི་ཁྲོ་བོ་ཁྲོ་མོ་ཡབ་ཡུམ་བཅུ་དྲུག་དབང་ཆེན་སྒོ་བ་བཞི༔ བཀའ་སྲུང་ཁམས་བརྒྱ་མོ་དྲུག༔ སྤྲུལ་པ་དམུས་ལོང་བཞི༔ ཁྱི་བརྒྱད༔ སྤྱང་བརྒྱད༔ ཕོ་ཉ་མཆེ་གཤོག༔ མེ་འབྲུག༔ རླུང་འབྲུག༔ དབང་ཕྱུག་སྲིན་མོ་ཉི་ཤུ་རྩ་བརྒྱད༔ པདྨ་གསུང་གི་ལྷ་ཚོགས་དགུ་བཅུ་རྩ་དྲུག་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པ་ཕྲིན་ལས་རྣམ་པ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ༔ རྒྱུ་སྦྱོར་ཡོན་བདག་འཁོར་དང་བཅས་པ་ཐམས་ཅད་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆགས་ཆེ་ཉམ་ང་རྦད་འདྲེ་རྦོད་གཏོང་མོ་དང་རྨིས་ལྟས་ངན་པ་ཐམས་ཅད་ཕྱིར་ཟློག་ཅིག༔ བསྟན་པ་བཤིག་པའི་དགྲ་ལ་རྦད་ཅིང་༔ གནོད་པར་བྱེད་པའི་བགེགས་རྣམས་འདུལ་བའི་འཕྲིན་ལས་གཉན་པོ་བཅོལ་བ་ནི༔ སངས་རྒྱས་ཀྱི་བསྟན་པ་རིན་པོ་ཆེ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔

སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་བྱད་མ་དགྲ་བགེགས་གདུག་པ་ཅན་ཐམས་ཅད་ཐལ་བའི་རྡུལ་དུ་རློག་པའི་ཕྲིན་ལས་མཛོད༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ ཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་ལྔ་པ་ཕུར་པ་ཕྲིན་ལས་ཀྱི་ལྷ་ཚོགས་ཀྱི་ཟློག་པའི་ཕྲིན་ལས་ཀྱི་གཞུང་བསྲང་བ་ལ་དོན་བཅུ་གསུམ་སྟེ༔ དང་པོ་གཏོར་མ་འབུལ་བ་ནི༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཕུར་པ་ཕྲིན་ལས་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཕུར་པ་ཕྲིན་ལས་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ ཕུར་པ་ཕྲིན་ལས་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་བྱེ་བྲག་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ ཕུར་པ་ཕྲིན་ལས་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་སྤྱིར་བསྐུལ་བ་ནི༔ ཧཱུྂ་༌། ཕུར་པ་རོལ་པའི་དུར་ཁྲོད་ཆེན་པོ་ན༔ དཔལ་ཆེན་རྡོ་རྗེ་གཞོན་ནུ་ཡབ་ཡུམ་དང་༔ སྲས་མཆོག་ཁྲོ་བཅུ་ཡབ་ཡུམ་ཁྲ་ཐབས་དང་༔ སྒོ་བ་དམ་ཅན་ཕུར་སྲུང་བཅུ་དྲུག་སོགས༔ ཕུར་པ་ཕྲིན་ལས་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔

ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ ཅེས་དང་༔ གསུམ་པ་དམ་ཅན་སྒོས་སུ་བསྐུལ་བ་ནི༔ ཧཱུྂ་༌། ནམ་གྱི་སྲོད་ཀྱི་དམ་ཅན་མ༔ ལྕགས་ཀྱི་སྤྱང་མོ་མགོ་དགུ་ལ༔ མི་མོ་ལྕགས་ཀྱི་མགོ་ཅན་ཞོན༔ ལག་ན་ལྕགས་ཀྱི་ཕུར་བུ་སྒྲིལ༔ ཤྭ་ན་མུ་ཁའི་དུས་ལ་བབ༔ གསེར་གྱི་འཕར་བ་ལྕེ་བརྒྱད་མ༔ མི་མོ་གསེར་གྱི་མགོ་ཅན་ཞོན༔ ལག་ན་གསེར་གྱི་ཕུར་བུ་སྒྲིལ༔ སྲི་ལ་མུ་ཁའི་དུས་ལ་བབ༔ ཟངས་ཀྱི་ཝ་མོ་རྐང་གསུམ་མ༔ མི་མོ་ཟངས་ཀྱི་མགོ་ཅན་ཞོན༔ ལག་ན་ཟངས་ཀྱི་ཕུར་བུ་སྒྲིལ༔ སྲི་ལ་མུ་ཁའི་དུས་ལ་བབ༔ ལྕགས་ཀྱི་ཁྱི་མོ་རལ་ཅན་ལ༔ མི་མོ་ལྕགས་ཀྱི་མགོ་ཅན་ཞོན༔ ལག་ན་ལྕགས་ཀྱི་ཕུར་བུ་སྒྲིལ༔ ཤྭ་ན་མུ་ཁའི་དུས་ལ་བབ༔ ནམ་གྱི་གུང་གི་དམ་ཅན་མ༔ ནག་མོ་རལ་པས་སྟོང་ཁམས་ཁྱབ༔ ཕྱག་ན་མཆོག་གི་ཕུར་བུ་སྒྲིལ༔ ཆིབས་སུ་དྲེལ་རྟ་རྐང་གསུམ་བཅིབས༔ རེ་མ་ཏི་ཡི་དུས་ལ་བབ༔ སེར་ནག་རྨ་བྱའི་ཐུལ་པ་ཅན༔ ཕྱག་ན་མཆོག་གི་ཕུར་བུ་སྒྲིལ༔ ཆིབས་སུ་དྲེལ་རྟ་རྐང་གསུམ་བཅིབས༔ རེ་མ་ཛི་ཡི་དུས་ལ་བབ༔ དམར་ནག་རེ་ལྡེ་ནག་པོ་གསོལ༔ ཕྱག་ན་མཆོག་གི་ཕུར་བུ་སྒྲིལ༔ ཆིབས་སུ་དྲེལ་རྟ་རྐང་གསུམ་བཅིབས༔ རེ་མ་ཛ་ཡི་དུས་ལ་བབ༔ ལྗང་ནག་དར་ནག་གོ་ཟུ་གསོལ༔ ཕྱག་ན་མཆོག་གི་ཕུར་བུ་སྒྲིལ༔ ཆིབས་སུ་དྲེལ་རྟ་རྐང་གསུམ་བཅིབས༔ རེ་མ་ཛུ་ཡི་དུས་ལ་བབ༔ ནམ་གྱི་ཐོ་རངས་དམ་ཅན་མ༔ མཐིང་ནག་ལྕགས་ཕུར་རལ་པ་ཅན༔ ཕྱག་ན་ལྕགས་ཀྱི་ཕུར་བུ་སྒྲིལ༔ ཆིབས་སུ་བདུད་རྟ་ནག་པོ་བཅིབས༔ རྡོ་རྗེ་ཡ་འབྱིན་དུས་ལ་བབ༔ སེར་མོ་གསེར་ཕུར་རལ་པ་ཅན༔ ཕྱག་ན་གསེར་གྱི་ཕུར་བུ་སྒྲིལ༔ ཆིབས་སུ་གཟའ་རྟ་སེར་པོ་བཅིབས༔ རྡོ་རྗེ་དེ་འབྱིན་དུས་ལ་བབ༔ དམར་མོ་ཟངས་ཕུར་རལ་པ་ཅན༔ ཕྱག་ན་ཟངས་ཀྱི་ཕུར་བུ་སྒྲིལ༔ ཆིབས་སུ་བཙན་རྟ་དམར་པོ་བཅིབས༔ རྡོ་རྗེ་བསེ་འབྱིན་དུས་ལ་བབ༔ ལྗང་མོ་གཡུ་ཕུར་རལ་པ་ཅན༔ ཕྱག་ན་གཡུ་ཡི་ཕུར་བུ་སྒྲིལ༔ ཆིབས་སུ་ཆུ་རྟ་སྔོན་པོ་བཅིབས༔ རྡོ་རྗེ་ཕག་འབྱིན་དུས་ལ་བབ༔

ཤར་ཕྱོགས་སྲོག་གི་སྐྱེས་བུ་ནི༔ དཀར་པོ་ལག་ན་ཕུར་བུ་སྒྲིལ༔ སྲིན་པོ་ཁྱབ་བྱེད་དུས་ལ་བབ༔ ལྷོ་ཕྱོགས་གཤིན་རྗེའི་སྐྱེས་བུ་ནི༔ ནག་པོ་ལག་ན་ཕུར་བུ་སྒྲིལ༔ གཤིན་རྗེ་ནག་པོའི་དུས་ལ་བབ༔ ནུབ་ཕྱོགས་ཡ་བདུད་སྐྱེས་བུ་ནི༔ དམར་པོ་ལག་ན་ཕུར་བུ་སྒྲིལ༔ སོག་པོ་མིག་རིང་དུས་ལ་བབ༔ བྱང་ཕྱོགས་གནོད་སྦྱིན་སྐྱེས་བུ་ནི༔ སྔོན་པོ་ལག་ན་ཕུར་བུ་སྒྲིལ༔ མོན་པ་མིག་རིང་དུས་ལ་བབ༔ ཤར་བདུད་དཀར་པོ་མཆེ་བ་ཅན༔ ཕྱག་ན་དུང་གི་ཕུར་བུ་སྒྲིལ༔ ཤར་གྱི་སྐྱེས་བུའི་དུས་ལ་བབ༔ ལྷོ་བདུད་རོག་པོ་རལ་པ་ཅན༔ ཕྱག་ན་གཡུ་ཡི་ཕུར་བུ་སྒྲིལ༔ ལྷོ་ཡི་སྐྱེས་བུའི་དུས་ལ་བབ༔ ནུབ་བདུད་ནག་པོ་རལ་པ་ཅན༔ ཕྱག་ན་ཞགས་པ་ཕུར་བུ་བསྣམས༔ ནུབ་ཀྱི་སྐྱེས་བུའི་དུས་ལ་བབ༔ བྱང་བདུད་ལྗང་ནག་རལ་པ་ཅན༔ ཕྱག་ན་རལ་གྲི་ཕུར་བུ་བསྣམས༔ བྱང་གི་སྐྱེས་བུའི་དུས་ལ་བབ༔ པྲ་མ་རཱ་ཙ་སྲིན་པོའི་གིང་༔ དཀར་པོ་ལག་ན་ཕུར་བུ་སྒྲིལ༔ ཤར་གྱི་དམག་དཔོན་དུས་ལ་བབ༔ ཡ་མ་རཱ་ཙ་གཤིན་རྗེའི་གིང་༔ སྔོན་པོ་ལག་ན་ཕུར་བུ་སྒྲིལ༔ ལྷོ་ཡི་དམག་དཔོན་དུས་ལ་བབ༔ ད་ཤ་གྲཱི་བ་བདུད་ཀྱི་གིང་༔ ནག་པོ་ལག་ན་ཕུར་བུ་སྒྲིལ༔ ནུབ་ཀྱི་དམག་དཔོན་དུས་ལ་བབ༔ ཡཀྴ་གྲཱི་བ་གནོད་སྦྱིན་གིང་༔ སེར་པོ་ལག་ན་ཕུར་བུ་སྒྲིལ༔ བྱང་གི་དམག་དཔོན་དུས་ལ་བབ༔ ཕུར་པ་ཕྲིན་ལས་བཀའ་སྲུང་ཐུགས་དམ་ཅན༔ དམ་རྫས་བདུད་རྩིའི་མཆོད་པ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔ ཀ་ཏཾ་ཀ་ཡེ་ཛ་ཡེ་བི་ཛ་ཡེ་ཨ་ཛི་ཏེ་ཨ་པ་ར་ཛི་ཏེ་མ་ར་སེ་ན་པྲ་མརྡ་ནི་ཡེ་ཧཱུྂ་ཕཊ༔ ཅེས་རྦད་ཅིང་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ནི༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔

གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་གིས་འདིར་ཁུག་ལ༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བརླགས་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་ལ་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་ཡན་ལག་ཆིངས༔ ལྕགས་སྒྲོག་ཅན་གྱིས་ལུས་ཀུན་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་བྲལ་བར་གྱིས༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔ ཅེས་བརྗོད་དོ༔ ལྔ་པ་བདེན་སྟོབས་བརྗོད་པ་ནི༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། ཁྱད་པར་དུ་བཅོམ་ལྡན་འདས་རྒྱལ་བ་ཞི་ཁྲོ་རབ་འབྱམས། ཕུར་པ་ཕྲིན་ལས་ཀྱི་ལྷ་ཚོགས་ཁྲོ་བོ་དང་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཕོ་ཉ་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌། བདེན་པ་ཆེན་པོའི་བྱིན་རླབས་ཀྱིས། སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ་གཟུགས་ལིངྒ་རུ་བྲིས་ཤིང༌། མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ

ཨཱ་ཝེ་ཤ་ཡ་ཨ༔ ཞེས་དང་༔ ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱཾ་བཾ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། དེ་བཞིན་དུ། ཨ་པཱ་ན་ཡ་ཨ་པཱ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་དབྱིངས་རང་བྱུང་གྲུབ་པའི་ལྷ༔ ཕུར་པ་རོལ་པའི་དུར་ཁྲོད་ནས༔ ཤིན་ཏུ་མི་བཟད་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ དཔལ་ཆེན་ཀརྨ་ཧེ་རུ་ཀཿ ཡབ་ཡུམ་སྲས་འཁོར་སྤྲུལ་པར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔ ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ ཕུར་པ་ཕྲིན་ལས་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཞེས་ཕུར་བུ་བཏབ༔ ཨོཾ་བཛྲ་ཀཱི་ལི་ཀཱི་ལི་ཡ་སརྦ་བིགྷྣཱཾ་བཾ་ཧཱུྂ་ཕཊ༔ མ་མ་རཀྨོ༔ ཡཀྨོ་ཀཱ་ལ་རཱུ་པ༔ སྙིང་རྩ་ལ་ཡཾ་ཡཾ༔ སྲོག་རྩ་ལ་ཡཾ་ཡཾ༔ སྙིང་ལ་ཕྲིལ་ཕྲིལ༔ སྲོག་ལ་ཆུམ་ཆུམ༔ ཙིཏྟ་སྲོག་ལ་བཏུང་བཏུང་༔ སྙིང་ཁྲག་ཤད་ཐུཾ་རིལ་རིལ༔ སྙིང་ཙིག་ཙིག་འུར་འུར༔ ཤིག་ཤིག༔ འགུལ་འགུལ༔ མྱག་མྱག༔ སོད་སོད༔ དྷ་ཏི་མ་མ་ཀརྨ་ཤཱི་གྷྲཾ་ཀ་རེ་ཡ༔ མ་ར་པ་ནི༔ པྲ་མ་ཏཾ་ནྲྀ་ཏྲི་ཧཱུྂ་ཕཊ༔ ཅེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔

དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པའི་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་རྣམས༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ལ་ཁ་རཾ་ཁཱ་ཧི༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ ཕུར་པ་ཕྲིན་ལས་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔ རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱཾ་བཾ་ཧཱུྂ་ཕཊ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་ཙིཏྟ་ལ་ཁ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་འཕྲིན་ལས་གཞུང་བསྲང་བ་ནི༔ ཧཱུྂ་༌། ཁྲོ་མཆོག་རྡོ་རྗེ་གཞོན་ནུ་ཁྲོ་བོའི་རྒྱལ༔ རིགས་ཀྱི་ཁྲོ་བོ་ཐམས་ཅད་དབང་བསྡུས་ལ༔ དགྲ་བགེགས་གཟུགས་ཕུང་རྣམ་ཤེས་ད་རོལ་ལ༔ ཕྱོགས་བཞི་མཚམས་བརྒྱད་སྟེང་འོག་གཉིས་དང་བཅུ༔ ཀུན་ནས་གནོད་པའི་དགྲ་བགེགས་ཐམས་ཅད་ཟློག༔ ཡུམ་ཆེན་ཁྲོ་མོ་འཁོར་ལོ་རྒྱས་འདེབས་མ༔ དམ་ཉམས་དགྲ་ཡི་བཀྲག་ལ་ད་རོལ་ལ༔ བཟློག་ཅིང་བསྒྱུར་བའི་ཕྲིན་ལས་དུས་ལ་བབ༔ རྣམ་པར་རྒྱལ་བས་དགྲ་ཤ་འདི་ལ་རོལ༔ དྲི་ཟའི་དམག་ཚོགས་བཟློག་ལ་དགྲ་ལ་སྒྱུར༔ དབྱུག་པ་སྔོན་པོ་དགྲ་ཤ་འདི་རོལ་ལ༔ མེ་ལྷའི་དམག་ཚོགས་བཟློག་ལ་དགྲ་ལ་སྒྱུར༔ གཤིན་རྗེའི་གཤེད་པོ་དགྲ་ཤ་འདི་རོལ་ལ༔ གྲུལ་བུམ་དམག་ཚོགས་བཟློག་ལ་དགྲ་ལ་སྒྱུར༔ མི་གཡོ་མགོན་པོ་དགྲ་ཤ་འདི་རོལ་ལ༔ སྲིན་པོའི་དམག་ཚོགས་བཟློག་ལ་དགྲ་ལ་སྒྱུར༔ རྟ་མགྲིན་རྒྱལ་པོ་དགྲ་ཤ་འདི་རོལ་ལ༔ ཀླུ་ཡི་དམག་ཚོགས་བཟློག་ལ་དགྲ་ལ་སྒྱུར༔

གཞན་གྱིས་མི་ཐུབ་དགྲ་ཤ་འདི་རོལ་ལ༔ རླུང་ལྷའི་དམག་ཚོགས་བཟློག་ལ་དགྲ་ལ་སྒྱུར༔ བདུད་རྩི་འཁྱིལ་པས་དགྲ་ཤ་འདི་རོལ་ལ༔ གནོད་སྦྱིན་དམག་ཚོགས་བཟློག་ལ་དགྲ་ལ་སྒྱུར༔ ཁམས་གསུམ་རྣལ་རྒྱལ་དགྲ་ཤ་འདི་རོལ་ལ༔ དབང་ལྡན་དམག་ཚོགས་བཟློག་ལ་དགྲ་ལ་སྒྱུར༔ ཧཱུྂ་ཆེན་རྒྱལ་པོས་དགྲ་ཤ་འདི་རོལ་ལ༔ ཚངས་པའི་དམག་ཚོགས་བཟློག་ལ་དགྲ་ལ་སྒྱུར༔ སྟོབས་ཆེན་རྒྱལ་པོས་དགྲ་ཤ་འདི་རོལ་ལ༔ ས་བདག་དམག་ཚོགས་བཟློག་ལ་དགྲ་ལ་སྒྱུར༔ རྡོ་རྗེ་སྙེམས་མས་དགྲ་བོའི་ཁྲག་ལ་རོལ༔ ཤར་གྱི་ཕྱོགས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་སྡེར་མོ་དགྲ་བོའི་ཁྲག་ལ་རོལ༔ ཤར་ལྷོ་མཚམས་ཀྱི་དགྲ་བགེགས་སྒྲོལ་ཅིང་ཟློག༔ དུར་ཁྲོད་བདག་མོ་དགྲ་བོའི་ཁྲག་ལ་རོལ༔ ལྷོ་ཡི་ཕྱོགས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་གཏུན་ཁུང་དགྲ་བོའི་ཁྲག་ལ་རོལ༔ ལྷོ་ནུབ་མཚམས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་གཏུམ་མོ་དགྲ་བོའི་ཁྲག་ལ་རོལ༔ ནུབ་ཀྱི་ཕྱོགས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་མདའ་སྙེམས་དགྲ་བོའི་ཁྲག་ལ་རོལ༔ ནུབ་བྱང་མཚམས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་རླུང་འབྱིན་དགྲ་བོའི་ཁྲག་ལ་རོལ༔ བྱང་གི་ཕྱོགས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་གནོད་བྱེད་དགྲ་བོའི་ཁྲག་ལ་རོལ༔ བྱང་ཤར་མཚམས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་དགྲ་འབྱིན་དགྲ་བོའི་ཁྲག་ལ་རོལ༔ སྟེང་གི་ཕྱོགས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་སྐྱོད་བྱེད་དགྲ་བོའི་ཁྲག་ལ་རོལ༔ འོག་གི་ཕྱོགས་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་ཕྲ་མེན་སྟག་གི་མགོ་བོ་ཅན༔ ཏི་ར་ཐོགས་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་ཤར་གྱི་དགྲ་བགེགས་བཟློག་ཏུ་གསོལ༔ རྡོ་རྗེ་ཕྲ་མེན་གཡག་གི་མགོ་བོ་ཅན༔ རྒྱུ་མ་ཐོགས་ནས་ཟ་ཞིང་རྒྱུག་པར་བྱེད༔

ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་ཤར་ལྷོའི་དགྲ་བགེགས་སྒྲོལ་ཅིང་ཟློག༔ རྡོ་རྗེ་ཕྲ་མེན་ཤ་བའི་མགོ་བོ་ཅན༔ ཞིང་ཆེན་ཐོགས་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་ལྷོ་ཡི་དགྲ་བགེགས་སྒྲོལ་ཅིང་ཟློག༔ རྡོ་རྗེ་ཕྲ་མེན་གཟིག་གི་མགོ་བོ་ཅན༔ ཙིཏྟ་ཐོགས་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་ལྷོ་ནུབ་དགྲ་བགེགས་སྒྲོལ་ཅིང་ཟློག༔ རྡོ་རྗེ་ཕྲ་མེན་བྱི་ལའི་མགོ་བོ་ཅན༔ ཀླད་ཁྲག་ཐོགས་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་ནུབ་ཀྱི་དགྲ་བགེགས་སྒྲོལ་ཅིང་ཟློག༔ རྡོ་རྗེ་ཕྲ་མེན་སྤྱང་ཀིའི་མགོ་བོ་ཅན༔ ཤ་ཆེན་ཐོགས་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་ནུབ་བྱང་དགྲ་བགེགས་བཟློག་ཏུ་གསོལ༔ རྡོ་རྗེ་ཕྲ་མེན་སེང་གེའི་མགོ་བོ་ཅན༔ ཞིང་ཆེན་ཐོགས་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་བྱང་གི་དགྲ་བགེགས་བཟློག་ཏུ་གསོལ༔ རྡོ་རྗེ་ཕྲ་མེན་དོམ་གྱི་མགོ་བོ་ཅན༔ རྐང་གཟུགས་ཐོགས་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་བྱང་ཤར་དགྲ་བགེགས་བཟློག་ཏུ་གསོལ༔ རྡོ་རྗེ་ཕྲ་མེན་ཕག་གི་མགོ་བོ་ཅན༔ ལག་གཟུགས་ཐོགས་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་སྟེང་གི་དགྲ་བགེགས་བཟློག་ཏུ་གསོལ༔ རྡོ་རྗེ་ཕྲ་མེན་དྲེད་ཀྱི་མགོ་བོ་ཅན༔

ལྷུ་གཟུགས་ཐོག་ནས་ཟ་ཞིང་རྒྱུག་པར་བྱེད༔ ཅིར་ཡང་བསྒྱུར་བའི་མཚོན་ཆ་ཐོགས་ནས་ནི༔ ཁྲོ་བོའི་བཀའ་བཞིན་རང་གི་ལས་བྱེད་པ༔ ཕྲིན་ལས་འོག་གི་དགྲ་བགེགས་སྒྲོལ་ཅིང་ཟློག༔ ཕྲ་མེན་བྱ་རྒོད་མགོ་ཅན་མགྱོགས་པའི་ཤུགས༔ ཤར་ཕྱོགས་དགྲ་བགེགས་ཐམས་ཅད་སྒྲོལ་ཞིང་ཟློག༔ ཕྲ་མེན་བྱ་རོག་མགོ་ཅན་རིག་པའི་སྐུ༔ ཤར་ལྷོའི་དགྲ་བགེགས་ཐམས་ཅད་བསྒྱུར་ཞིང་ཟློག༔ ཕྲ་མེན་འུག་པའི་མགོ་ཅན་ཤེས་རབ་ཅན༔ ལྷོ་ཡི་དགྲ་བགེགས་ཐམས་ཅད་བསྒྱུར་ཞིང་ཟློག༔ ཕྲ་མེན་ཁྭ་ཏའི་མགོ་ཅན་སྒྲིབ་ཤིང་ཅན༔ ལྷོ་ནུབ་དགྲ་བགེགས་ཐམས་ཅད་བཟློག་ཏུ་གསོལ༔ ཕྲ་མེན་པུ་ཤུད་མགོ་ཅན་མིག་ཚིལ་ཅན༔ ནུབ་ཀྱི་དགྲ་བགེགས་ཐམས་ཅད་བསྒྱུར་ཞིང་ཟློག༔ ཕྲ་མེན་ཁྲ་ཡི་མགོ་ཅན་མགྱོགས་པ་མོ༔ ནུབ་བྱང་དགྲ་བགེགས་ཐམས་ཅད་བསྒྱུར་ཞིང་ཟློག༔ ཕྲ་མེན་ཕ་བང་མགོ་ཅན་ཐབས་ལ་མཁས༔ བྱང་གི་དགྲ་བགེགས་ཐམས་ཅད་བཟློག་ཏུ་གསོལ༔ ཕྲ་མེན་གསོད་བྱེད་སྲེ་མོའི་མགོ་བོ་ཅན༔ བྱང་ཤར་དགྲ་བགེགས་ཐམས་ཅད་བཟློག་ཏུ་གསོལ༔ ཕྲ་མེན་རྨིགས་བུའི་མགོ་ཅན་ལས་ལ་སྤྱོད༔ སྟེང་གི་དགྲ་བགེགས་ཐམས་ཅད་བསྒྱུར་ཞིང་ཟློག༔ ཕྲ་མེན་སྒྲོལ་བྱེད་བྱི་ལའི་མགོ་བོ་ཅན༔ འོག་གི་དགྲ་བགེགས་ཐམས་ཅད་བསྒྱུར་ཞིང་ཟློག༔ ཤར་གྱི་སྒོ་བ་པུ་ཤུད་མགོ་བོ་ཅན༔ ཤར་གྱི་གདོན་ཚོགས་ཐམས་ཅད་བསྒྱུར་ཞིང་ཟློག༔ ལྷོ་ཡི་སྒོ་བ་སྐྱ་གའི་མགོ་བོ་ཅན༔ ལྷོ་ཡི་གདོན་ཚོགས་ཐམས་ཅད་བསྒྱུར་ཞིང་ཟློག༔ ནུབ་ཀྱི་སྒོ་བ་སྲིན་བྱའི་མགོ་བོ་ཅན༔ ནུབ་ཀྱི་དགྲ་བགེགས་ཐམས་ཅད་བསྒྱུར་ཞིང་ཟློག༔ བྱང་གི་སྒོ་བ་ཁྲ་ཡི་མགོ་བོ་ཅན༔ བྱང་གི་གདོན་ཚོགས་ཐམས་ཅད་བསྒྱུར་ཞིང་ཟློག༔ ཤར་གྱི་སྲས་མཆོག་བཛྲ་ཀཱི་ལ་ཡ༔ ཤར་གྱི་དགྲ་བགེགས་ཐམས་ཅད་ཞི་བས་ཟློག༔ ལྷོ་ཡི་སྲས་མཆོག་རཏྣ་ཀཱི་ལ་ཡ༔ ལྷོ་ཡི་དགྲ་བགེགས་ཐམས་ཅད་རྒྱས་པས་ཟློག༔ ནུབ་ཀྱི་སྲས་མཆོག་པདྨ་ཀཱི་ལ་ཡ༔ ནུབ་ཀྱི་དགྲ་བགེགས་ཐམས་ཅད་དབང་གིས་ཟློག༔ བྱང་གི་སྲས་མཆོག་ཀརྨ་ཀཱི་ལ་ཡ༔

བྱང་གི་དགྲ་བགེགས་ཐམས་ཅད་དྲག་པོས་ཟློག༔ བཀའ་ཡི་བསྟན་སྲུང་མ་མོ་བཅུ་གཉིས་ཀྱང་༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ དཔལ་གྱི་བཀའ་བཞིན་ལས་ཀྱི་དགྲ་བགེགས་ཟློག༔ བཀའ་ཡི་བསྟན་སྲུང་ཕོ་བདུད་བཅུ་གཉིས་ཀྱང་༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ དཔལ་གྱི་བཀའ་བཞིན་ལས་ཀྱི་དགྲ་བགེགས་ཟློག༔ གྲུ་གསུམ་ལྗང་ནག་འབར་བའི་དཀྱིལ་འཁོར་ནས༔ ཕུར་པ་ཕྲིན་ལས་ལྷ་ཚོགས་འདིར་གཤེགས་ལ༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ མ་ཧཱ་བ་ལིངྟ་ལ་ཁཱ་ཧི༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་༌། ཟློག་བྱེད་ཀརྨ་ཧེ་རུ་ཀཿ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིག་སྔགས་དང་༔ སྡེ་བརྒྱད་དྲེགས་པའི་ངན་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔ ཞེས་པ་དང༌། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱཾ་བཾ་ཧཱུྂ་ཕཊ༔ རྦོད་ཟོར་སརྦ་བྷྱོ་ཟློག༔ ཨོཾ་ཤྭ་ན་མུ་ཁ་ཛ་ཛཿཧཱུྂ་ཕཊ་བྷྱོ་ཟློག༔ ཤྭ་ན་མུ་ཁ་དགྲ་བོའི་ལུས་སྲོག་ཤ་ལ་ནི་ཛཿབྷྱོ་ཟློག༔ ཨོཾ་ཤྭ་ན་མུ་ཁ་ཛཿཧཱུྂ་བྷྱོ་ཟློག༔་་་ཨོཾ་ཤྭ་ན་མུ་ཁ་དགྲ་བོའི་དོན་སྙིང་རྩ་ལ་ཛཿབྷྱོ་ཟློག༔ ཨོཾ་སྲི་ལ་མུ་ཁ་ཛ་ཛཿཧཱུྂ་བྷྱོ་ཟློག༔

སྲི་ལ་མུ་ཁ་དགྲ་བོའི་དབང་པོ་ལྔ་ལ་ཧེ་ཛཿབྷྱོ་ཟློག༔ ཨོཾ་ཤྲཱི་མ་ཧཱ་མུ་ཁ་དགྲ་བོའི་རྩ་ཁྲག་སྲོག་རྩ་སྙིང་ལ་ཧེ་ཛཿབྷྱོ་ཟློག༔ ཨོཾ་ཏདྱ་ཐཱ༔ ཏྲཀ་རཀྴ་རུ་མི་རུ་མི་ནན༔ མུཀྟི་མུཀྟི་བཾ་མ་རུ་ལུ་བྷྱོ་རུ་ལུ་བྷྱོ༔ མ་ཧཱ་ཡཀྴ་ཏིཀ་ནག་མོ་དུན་བྷྱོ་ཟློག༔ ཨོཾ་པདྨ་དྷ་ར་རུ་ཏི་རེ་མ་ཏི་བྷྱོ་ཟློག༔ ཙིཏྟ་ཙིཏྟ་དགྲ་བོའི་གློ་སྙིང་མ་མ་བྷྱོ་ཟློག༔ མ་ཏ་མོ་རུ་ལུ་མ་བྷྱོ༔ དགྲ་བོའི་སྙིང་ལ་ཛཿབྷྱོ་ཟློག༔ ཨོཾ་རུ་ལུ་རུ་ལུ་ཀོ་མ་རི་ཡེ་སྲེན་མོ་ནན་ཛ་ཛཿབྷྱོ་བྷྱོ་ཟློག་ཟློག༔ བྷྱོ་བྷྱོ་རྦད་རྦད་ཛ་ཛཿ ཁ་ལོང་ཁ་རུ་ལུ་དགྲ་བོའི་སྲོག་ཛཿབྷྱོ་ཟློག༔ ཨོཾ་མུཀྟི་མུཀྟི་སུ་རུ་སུ་རུ༔ ཙ་པ་ལ་ཛཿབྷྱོ་ཟློག༔ རཀྨོ་ཤན་ཤན་ནི་ཁ་ཐུན་ཡཀྴ་སྙིང་ལ་ཤད་ཤད་བྷྱོ་ཟློག༔ ཨོཾ་པྲ་མུན་དྷ་རི་ཛ་ཛཿབྷྱོ་ཟློག༔ བསེ་བྱིན་ཡཀྴ་དུ་རུ་རྦད་བྷྱོ་ཟློག༔ ཀེ་མུན་དྷ་རི་ཛ་ཛཿབྷྱོ་ཟློག༔ དྷ་བྱིན་ཡཀྴ་རུ་རུ་རྦད་བྷྱོ་ཟློག༔ ཨོཾ་སུམ་ཏྲི་བ་ར་བ་ར༔ ཙིཏྟ་ཡོ་གི་ནཱི་ཤྭ་ར་ཡ་མ་ཙིཏྟ་ཧཱུྂ་བྷྱོ་ཟློག༔ དགྲ་བོ་ནྲྀ་མཱ་ར་ཡ་བྷྱོ་ཟློག༔ ས་མ་ཡ་བྷྱོ་ཟློག༔ ས་མ་ཡ་སྙིང་ལ་ཡ་ཁྲག་ཚལ་པ་བྷྱོ་ཟློག༔ བདུད་པྲ་མཱ་ར་ཡ་སྙིང་ཁུག་བཾ་རིལ་བྷྱོ་ཟློག༔ ཨོཾ་མ་རལ་དུ་པྲ་མ་རཱ་ཙ་མི་ཏ་པ་ལ་དགྲ་བོའི་སྲོག་ལ་ཐིབ་ཐིབ༔ དུན་ཏྲི་ནན་བྷྱོ་ཟློག༔ ཨ་ཛི་ཏེ་ཨ་པ་ར་ཙིཏྟ་ཨེ་ཛ་ཛཿ ས་མུནྟ་ས་མུནྟ༔ རཀྴ་དུན་དུན། ལི་ལི། ཀྲམ་ཀྲམ། ཛ་ཛཿ ཀྲི་ལི་ཤད་ཀ་ཐུན་རིལ་རྦད་ཆུམ་ཕུར་ཏི་ཤིག༔ སྙིང་ལ་ཐུན་སྲོག་ལ་ཆུམ༔ ཀ་ཏཾ་ཀ་ཡེ་ཛ་ཡེ་བི་ཛ་ཡེ༔ ཨ་ཛི་ཏེ་མ་པ་ར་ན་པྲ་མརྡ་ནི་ཡེ་རཱ་ཙ་གིང་ཀ་ར་ས་ར་ཙིཀ་ཧྲི་ཏྲི་ཨ་པཱ་ན་ཡེ་བྷྱོ་ཟློག༔ དགྲ་བོ་ཆེ་གེ་མོས་བཏང་བའི་ཕུར་ཁ་བྷྱོ་ཟློག༔ རྦད་ཁ་བྷྱོ་ཟློག༔ ཐུན་ཁ་བྷྱོ་ཟློག༔ ཟོར་ཁ་བྷྱོ་ཟློག༔ བྱོལ་ཁ་བྷྱོ་ཟློག༔ དམོད་ཁ་བྷྱོ་ཟློག༔ མནན་ཁ་བྷྱོ་ཟློག༔ གཏད་ཁ་བྷྱོ་ཟློག༔ ཁྲམ་ཁ་བྷྱོ་ཟློག༔ རྦད་འདྲེ་རྦོད་གཏོང་བསམ་ངན་ཐམས་ཅད་དགྲ་ལ་བྷྱོ་ཟློག༔

ཨོཾ་ཏྲག་རཀྴ་ཁ་འདར་ནྲྀ་རྦད་བྷྱོ༔ ཁ་ལ་ཛ་ཐུན་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ཏྲི་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྵ་ཁ་ཐུན་ནྲྀ་རྦད་བྷྱོ༔ ཁ་ཐུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་རཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ་བྷྱོ༔ ཏྲི་ཁ་ཐུན་ཁལ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ནྲི་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྲིང་མོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་རྒྱལ་པོ་བྷྱོ༔ དགྲ་ལ་མ་མོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་གནོད་སྦྱིན་བྷྱོ༔ དགྲ་ལ་ནཱ་ག་བྷྱོ༔ དགྲ་ལ་གཤིན་རྗེ་བྷྱོ༔ དགྲ་ལ་མུ་སྟེགས་བྷྱོ༔ དགྲ་ལ་རཱ་ཧུ་ལ་བྷྱོ༔ དགྲ་ལ་རྨུ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔ བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐམ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་གདབ་བོ༔ བཅུ་གཅིག་པ་ཟོར་བསྐུལ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔

ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲཱིཿ བཛྲ་ཀཱི་ལི་ཀཱི་ལ་ཡ་མཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ ཨོཾ་བཛྲ་སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛཿམཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛཿ སརྦ་དུཥྚཱཾ་བྷྱོ༔ ཤ་ཏྲཱུཾ་ཧུར་ཐུཾ་ཛཿམཱ་ར་ཡ་རྦད༔ དགྲ་བགེགས་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་ར་ཡ༔ ནཱ་ག་དུ་ཚིནྡྷ་ཚིནྡྷ༔ མི་ལི་མི་ལི༔ བྷནྡྷ་བྷནྡྷ༔ ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཡ་ཧཱུྂ་ཕཊ༔ ས་མ་ཡ་ཨ་ཏི་ཀྲ་མ་ནི༔

ས་ར་ཎ་བྷྱོ༔ ཨ་ལ་ལ་བྷྱོ་བྷྱོ༔ ཟློག་ཟློག༔ ཅེས་བརྗོད་དོ༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། ཕུར་བ་ཕྲིན་ལས་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་བཞེས༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་པ་ནི༔ ཧོཿ ཕུར་པ་རོལ་པའི་དུར་ཁྲོད་ཆེན་པོ་ན༔ ཡབ་རྡོ་རྗེ་གཞོན་ནུ༔ ཡུམ་འཁོར་ལོ་རྒྱས་འདེབས་མ༔ སྲས་མཆོག་ཀཱི་ལ་ཡ་རིགས་བཞི༔ འཇིགས་བྱེད་ཀྱི་ཁྲོ་བོ་ཕ་བཅུ་མ་བཅུ༔ ཟ་བྱེད་ཀྱི་སྤྲུལ་པ་ཕ་བཅུ༔ གསོད་བྱེད་ཀྱི་ཕྲ་མེན་མ་བཅུ༔ ཕོ་ཉ་ཕྲ་མེན་སྒོ་མ་བཞི༔ བཀའ་ཡི་བསྟན་པ་བསྲུང་བའི་ཤྭ་ན་མ་མཆེད་བཞི༔ ས་བདག་མ་མཆེད་བཞི༔ བདག་ཉིད་མ་མཆེད་བཞི༔ བསེ་ལྕགས་དུང་གསུམ༔ སྐྱེས་བུ་བཅུ་གཉིས་ལ་སོགས་ཏེ༔ ཕུར་པ་ཕྲིན་ལས་ཀྱི་ལྷ་ཚོགས་བདུན་ཅུ་རྩ་བཞི་འཁོར་དང་བཅས་པ་རྣམས་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ་རྒྱུ་སྦྱོར་ཡོན་བདག་འཁོར་དང་བཅས་པ་ཐམས་ཅད་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆག་ཆེ་ཉམ་ང་རྦད་འདྲེ་རྦོད་གཏོང་མོ་ངན་རྨིས་ལྟས་མཚན་མ་ངན་པ་ཐམས་ཅད་ཕྱིར་ཟློག་ཅིག༔ བསྟན་པ་བཤིག་པའི་དགྲ་ལ་རྦད་ཅིང་གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་བཅོལ་བ་ནི༔ སངས་རྒྱས་ཀྱི་བསྟན་པ་རིན་པོ་ཆེ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔

རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔ སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་དགྲ་བགེགས་གདུག་པ་ཅན་ཐམས་ཅད་ཐལ་བའི་རྡུལ་དུ་རློགས་ཤིག༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ ཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་དྲུག་པ་མ་མོ་རྦོད་གཏོང་གི་ལྷ་ཚོགས་ཀྱི་ཟློག་པའི་ཕྲིན་ལས་ཀྱི་གཞུང་བསྲང་བ་ལའང་བཅུ་གསུམ་སྟེ༔ དང་པོ་གཏོར་མ་དབུལ་བ་ནི༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ མ་མོ་རྦོད་གཏོང་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ མ་མོ་རྦོད་གཏོང་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ མ་མོ་རྦོད་གཏོང་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་ཡོ་བྱད་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ མ་མོ་རྦོད་གཏོང་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་སྤྱིར་བསྐུལ་བ་ནི༔ ཧཱུྂ་༌། མ་མོ་རོལ་པའི་དུར་ཁྲོད་ཆེན་པོ་ན༔ བཅོམ་ལྡན་དཔལ་ཆེན་བླ་མེད་ཧེ་རུ་ཀཿ དབྱིངས་ཀྱི་ཡུམ་དྲུག་རྗེ་མོ་བཅུ་བཞི་དང་༔ སྲིང་མོ་སྒོ་མ་སྨན་མོ་ལྔ་བཅུ་བརྒྱད༔ མ་མོ་རྦོད་གཏོང་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔

རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ ཅེས་དང་༔ གསུམ་པ་དམ་ཅན་སྒོས་སུ་བསྐུལ་བ་ནི༔ ཧཱུྂ་༌། སྔོན་མོ་འབུམ་གྱི་ལས་བྱེད་མ༔ མཚོ་སྨན་རྒྱལ་མོ་དཔལ་ལྡན་མ༔ སྐུ་མདོག་སྔོན་མོ་མེ་ལོང་ཐོགས༔ དཀར་མོ་འབུམ་གྱི་ལས་བྱེད་མ༔ དཀར་མོ་ཆེན་མོ་དབུ་དགུ་མ༔ ལག་ན་བྷནྡྷ་སྦྲམ་པོ་ཐོགས༔ སེར་མོ་འབུམ་གྱི་ལས་བྱེད་མ༔ སྲིད་པའི་བུ་མོ་དམ་ཚིག་ཅན༔ ལག་ན་བྷནྡྷ་སྐམ་པོ་ཐོགས༔ སྨུག་མོ་འབུམ་གྱི་ལས་བྱེད་མ༔ སྨུག་ནག་ཆེན་མོ་དབུ་ལྔ་མ༔ ལག་ན་བྷནྡྷ་རློན་པ་ཐོགས༔ དཀར་མོ་སྟོང་གི་ལས་བྱེད་མ༔ ཁྲམ་ཁ་གཏོང་བའི་དབང་མོ་ཆེ༔ ལག་ན་ཐོད་པ་དཀར་པོ་ཐོགས༔ སེར་མོ་སྟོང་གི་ལས་བྱེད་མ༔ རི་རབ་གླིང་བཞིའི་དབང་མོ་ཆེ༔ ལག་ན་བྷནྡྷ་སེར་པོ་ཐོགས༔ སྨུག་མོ་སྟོང་གི་ལས་བྱེད་མ༔ ཐེག་ཆེན་ས་གཞིའི་དབང་མོ་ཆེ༔ ལག་ན་བྷནྡྷ་དམར་པོ་ཐོགས༔ སྔོན་མོ་སྟོང་གི་ལས་བྱེད་མ༔ རྒྱ་མཚོ་གླིང་གི་དབང་མོ་ཆེ༔ ལག་ན་བྷནྡྷ་སྔོན་པོ་ཐོགས༔ གནམ་གྱི་ཡེ་དྷར་ཆེན་མོ་ནི༔ ནག་མོ་མུན་པའི་གོ་ཟུ་ཅན༔ ལག་ན་བྷནྡྷ་ཁྲག་བཀང་བསྣམས༔ བར་གྱི་གློག་དམར་སྲིང་མོ་ནི༔ ཁྲག་གི་བུད་མེད་དམར་ནག་ལ༔ ལག་ན་བྷནྡྷ་ཁྲག་བཀང་ཐོགས༔ ས་ཡི་ཕུང་བྱེད་ནག་མོ་ནི༔ མུན་པའི་བུད་མེད་ནག་མོ་ལ༔ ལག་ན་བྷནྡྷ་ཁྲག་བཀང་ཐོགས༔ རྩིས་ཀྱི་མ་གསུམ་དུས་ལ་བབ༔ གསང་བའི་མ་མོ་སྦེབ་བྱེད་མ༔ ནག་མོ་ཆེན་མོ་ལྕགས་ཀྱུ་ཐོགས༔ ཕོ་ཉར་ལྕགས་ཀྱི་སྤྱང་མོ་ཁྲིད༔ གསང་བའི་མ་མོ་འཁྲུག་བྱེད་མ༔ ནག་མོ་ཁྲག་གི་ལྕགས་ཀྱུ་ཐོགས༔ ཕོ་ཉར་ཟངས་ཀྱི་ཁྱི་མོ་ཁྲིད༔ གསང་བའི་མ་མོ་གསོད་བྱེད་མ༔ ནག་མོ་ཆེན་མོ་སྤུ་གྲི་ཐོགས༔ ཕོ་ཉར་ཟངས་ཀྱི་ཝ་མོ་ཁྲིད༔ གསང་བའི་མ་གསུམ་དུས་ལ་བབ༔ མ་མོ་ཆེན་མོ་རོ་ཁ་མ༔ ནག་མོ་ཐོད་པ་ཁྲག་བཀང་ཐོགས༔ མ་མོ་ཆེན་མོ་ཙ་མུཎྜི༔ སྨུག་མོ་ཐོད་པ་ཁྲག་བཀང་ཐོགས༔ མ་མོ་ཆེན་མོ་ཙཎྜི་མ༔ ནག་མོ་ཐོད་པ་ཁྲག་བཀང་ཐོགས༔ རོ་ཁ་མཆེད་གསུམ་དུས་ལ་བབ༔

ཤར་གྱི་སྟག་སྲིན་ཟོར་བ་གདོང་༔ དཀར་མོ་ལག་ན་ཟོར་བ་ཐོགས༔ ལྷོ་ཡི་བམ་སྲིན་དྲེད་མོ་གདོང་༔ སེར་མོ་ལག་ན་སྤུ་གྲི་ཐོགས༔ ནུབ་ཀྱི་ཀོང་སྲིན་བ་གླང་གདོང་༔ དམར་མོ་ལག་ན་ཟོར་བ་ཐོགས༔ བྱང་གི་འབྲོག་སྲིན་ཆུ་སྲིན་གདོང་༔ སྔོན་མོ་ལག་ན་ཟོར་བ་ཐོགས༔ གདོང་མོ་བཞི་ཡི་དུས་ལ་བབ༔ མ་མོ་རྦོད་གཏོང་སྲུང་མ་ཐུགས་དམ་ཅན༔ དམ་རྫས་བདུད་རྩིའི་གཏོར་མ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔ མ་མ་རུ་ལུ་རུ་ལུ་བྷྱོ༔ ཏྲཀ་རཀྴ་ཀྵ་བྷྱོ༔ རཀྨོ་རཀྨོ་ས་མ་ཡ་བྷྱོ༔ ཞེས་རྦད་ཅིང་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ནི༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་གིས་འདིར་ཁུག་ལ༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་བཞིན་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་མགུལ་ནས་ཆིངས༔ ལྕགས་སྒྲོག་ཅན་གྱིས་ཡན་ལག་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་བྲལ་བར་མཛོད༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔

ཅེས་བརྗོད་དོ༔ ལྔ་བ་བདེན་སྟོབས་བརྗོད་པ་ནི༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། ཁྱད་པར་དུ་བཅོམ་ལྡན་འདས་རྒྱལ་བ་ཞི་ཁྲོ་རབ་འབྱམས། མ་མོ་རྦོད་གཏོང་གི་ལྷ་ཚོགས་ཁྲོ་བོ་དང་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཕོ་ཉ་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌། བདེན་པ་ཆེན་པོའི་བྱིན་རླབས་ཀྱིས་སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ་གཟུགས་ལིངྒ་རུ་བྲིས་ཤིང༌། མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཞེས་པ་དང༌། ཨོཾ་གུ་ཧྱ་ཛྙཱ་ན་ཤྲཱི་ཧེ་རུ་ཀཿ གུ་ཧྱ་ཛྙཱ་ན་ཀྲོ་དྷཱི་ཤྭ་རཱི་སྟྭཾ༔ མ་མ་ཡོ་གི་ནཱི་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། དེ་བཞིན་དུ། ཨ་པཱ་ན་ཡ་ཨ་པཱ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤྲི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད་དོ༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་དབྱིངས་རང་བྱུང་གྲུབ་པའི་ལྷ༔ མ་མོ་རོལ་པའི་དུར་ཁྲོད་ནས༔ ཤིན་ཏུ་མི་བཟད་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ དཔལ་ཆེན་བླ་མེད་ཧེ་རུ་ཀཿ ཡབ་ཡུམ་སྲས་འཁོར་ཕོ་ཉར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔ ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔

དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ མ་མོ་རྦོད་གཏོང་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཅེས་ཕུར་བུ་བཏབ༔ ཨོཾ་གུ་ཧྱ་ཛྙཱ་ན་ཤྲཱི་ཧེ་རུ་ཀཿ གུ་ཧྱ་ཛྙཱ་ན་ཀྲོ་དྷཱི་ཤྭ་རཱི་སྟྭཾ༔ མ་མ་ཡོ་གི་ནཱི་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ བཛྲ་ནཱི་ལ་ཁ་ཊྭཱཾ་ཀྲོ་དྷཱི་ཤྭ་རཱི་བ་ག་པདྨ་དྷེ་ཀློ་ཤྭ་ན་མ་ཛ་ཛཿབྷྱོ་བྷྱོ༔ མ་མ་ཏྲཀ་རཀྴ༔ མ་མ་ཏྲཀ་རཀྴ༔ རུ་ལུ་རུ་ལུ་རཀྨོ༔ སྙིང་ཁྲག་ལ་མ་མོ་བྷྱོ༔ ཏྲཀ་རཀྴ་མ་མ་སྲི་ཐུན་བྷྱོ༔ དགྲ་བགེགས་སྲི་དུ་མཱ་ར་ཡ་ཕཊ༔ བཛྲ་ཏ་ཧ་ཙ་དྲིལ་རྨུག་ཤ་རྨུག་ཤ༔ རྦད་ད་ར་རྦད་ད་ར༔ མུག་ཏི་མྱོག་ཤ་སོད༔ ཙ་སི་སྙིང་ལ་ཡ༔ མིག་དཀྱུས་ནས་ཕྱུང་ཞིག༔ རྒྱུས་རྩ་རྩད་ནས་ཆོད་ཅིག༔ ལྕེ་ལྐོག་ནས་དྲོངས་ཤིག༔ ཨོཾ་མ་མ་རཀྨོ་ཙ་ཙ་སྙིང་ཁ་རཀ་རྦད་སུ་བྷྱོ༔ རཀྨོ་རཀྨོ་སྲོག་རྦད་སུ་ཆོམ་མཱ་ར་ཡ་ཆོམ་རྦད༔ མཱ་ར་ཡ་རྦད༔ སོད་མཱ་ར་ཡ་སོད༔ ཐུཾ་རིལ་ཡ༔ ཏྲཀ་རཀྴ་རྦད་ཡ༔ གཏུབ་གཏུབ༔ དུམ་བུ་བཾ་བཾ༔ དགྲ་བགེགས་ཀྱི་སྲོག་ལ་མཱ་ར་ཡ་རྦད༔ ཅེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པ་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་འདི༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ལ་ཁཱ་ཧི༔ ཞེས་དབུལ་ལོ༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ མ་མོ་རྦོད་གཏོང་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔

རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་གུ་ཧྱ་ཛྙཱ་ན་ཤྲཱི་ཧེ་རུ་ཀཿ གུ་ཧྱ་ཛྙཱ་ན་ཀྲོ་དྷཱི་ཤྭ་རཱི་སྟྭཾ༔ མ་མ་ཡོ་གི་ནཱི་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མཧཱ་ཙིཏྟ་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧཱུྂ་༌། བཅོམ་ལྡན་དཔལ་ཆེན་བླ་མེད་ཧེ་རུ་ཀཿ སྲིད་པའི་མ་མོ་ཐམས་ཅད་ཟིལ་གྱིས་གནོན༔ དམ་ཉམས་དགྲ་ཡི་རྣམ་ཤེས་ད་རོལ་ལ༔ མ་མོའི་དམག་དཔུང་དམ་ཉམས་དགྲ་ལ་ཟློག༔ གསང་བའི་ཡུམ་ཆེན་ཀུན་ཏུ་བཟང་མོ་ནི༔ སྲིད་པའི་མ་མོ་ཐམས་ཅད་དབང་བསྡུས་ལ༔ སྲིད་པ་མ་མོའི་གདུག་རྩུབ་དགྲ་ལ་ཟློག༔ རྟག་པའི་རྒྱལ་མོ་མ་མོ་རྣམ་སྣང་གསལ༔ དམ་ཉམས་དགྲ་ཡི་ཤ་ཁྲག་ད་རོལ་ལ༔ རྡོ་རྗེ་མཁའ་འགྲོའི་དམག་དཔུང་དགྲ་ལ་ཟློག༔ རྟག་པའི་རྒྱལ་མོ་ཆེན་མོ་འོད་གསལ་འབར༔ དམ་ཉམས་དགྲ་བོའི་དྲོད་ལ་ད་རོལ་ལ༔ རིན་ཆེན་མཁའ་འགྲོའི་དམག་དཔུང་དགྲ་ལ་ཟློག༔ རྟག་པའི་རྒྱལ་མོ་ཆེན་མོ་སྙན་གསལ་མ༔ དམ་ཉམས་དགྲ་ཡི་ཁྲག་ལ་ད་རོལ་ལ༔ པདྨ་མཁའ་འགྲོའི་དམག་དཔུང་དགྲ་ལ་ཟློག༔ རྟག་པའི་རྒྱལ་མོ་ཆེན་མོ་ཡང་གསལ་གཡོས༔ དམ་ཉམས་དགྲ་ཡི་དབུགས་ལ་ད་རོལ་ལ༔ ལས་ཀྱི་མཁའ་འགྲོའི་དམག་དཔུང་དགྲ་ལ་ཟློག༔ རྟག་པའི་རྒྱལ་མོ་ཆེན་མོ་བཀྲག་གསལ་སྙེམས༔ དམ་ཉམས་དགྲ་ཡི་བཀྲག་ལ་ད་རོལ་ལ༔ ཡེ་ཤེས་མཁའ་འགྲོའི་དམག་དཔུང་དགྲ་ལ་ཟློག༔ སྲིད་པའི་བདེ་འགྲོ་ཆེན་མོ་མ་གཅིག་མ༔ ཕྲ་མེན་རྒྱ་མཚོ་ཆེན་མོ་གསང་བའི་ཡུམ༔ སྣང་སྲིད་ལྷ་འདྲེའི་དམག་དཔུང་དགྲ་ལ་ཟློག༔ དཔག་བསམ་ཤིང་གི་ཡལ་ག་ཆེན་པོ་ལ༔

མ་གཅིག་ཉི་ཟླ་སྟོང་གི་ཐོད་ཕྲེང་ཅན༔ སྲིད་པའི་གཟའ་སྐར་དམག་དཔུང་དགྲ་ལ་ཟློག༔ རྡོ་རྗེ་ཉི་མ་ཁྲོས་པའི་དབང་མོ་ཆེ༔ ཁམས་གསུམ་མ་ལུས་ཐམས་ཅད་གསལ་མཛད་མ༔ ཟློག་ཅིག་རྡོ་རྗེ་རིགས་ཀྱི་ཕོ་ཉ་ཐམས་ཅད་ཟློག༔ ཁམས་གསུམ་འཚོ་བྱེད་ཁྲོས་པའི་དབང་མོ་ཆེ༔ ཁམས་གསུམ་ཐམས་ཅད་གསལ་བར་དབང་བྱེད་མ༔ ཟློག་ཅིག་རིན་ཆེན་རིགས་ཀྱི་ཕོ་ཉ་དགྲ་ལ་ཟློག༔ པདྨ་ཁྲག་འཐུང་ཁྲོས་པའི་དབང་མོ་ཆེས༔ ཁམས་གསུམ་ཐམས་ཅད་དབང་དུ་སྡུད་པར་བྱེད༔ ཟློག་ཅིག་པདྨ་རིགས་ཀྱི་ཕོ་ཉ་དགྲ་ལ་ཟློག༔ སྲིད་པ་བདེ་སྦྱོར་ཁྲོས་པའི་དབང་མོ་ཆེ༔ སྲིད་པ་གསུམ་པོ་ཐམས་ཅད་བདེ་ལ་འགོད༔ ཟློག་ཅིག་ལས་ཀྱི་རིགས་ཀྱི་ཕོ་ཉ་དགྲ་ལ་ཟློག༔ སྣང་སྲིད་རྒྱན་མཛད་རྒྱན་གྱི་རྒྱལ་མོ་ཡིས༔ དམ་ཉམས་དགྲ་བགེགས་འདི་ཡི་ཤ་ལ་རོལ༔ ཟློག་བསྒྱུར་བྱེད་ཅིང་བདག་ཉིད་ལྷག་ལྷག་བཞད༔ དགོད་པའི་སྟོབས་ཀྱིས་བཟློག་ཅིང་བསྒྱུར་དུ་གསོལ༔ དབྱིངས་ནས་དབྱིངས་ཕྱུག་རྒྱལ་མོ་ཆེན་མོ་ཡིས༔ དབྱིངས་ནས་ཟློག་སྒྱུར་ཆེན་མོ་མཛད་དུ་གསོལ༔ སྟོང་ཁམས་ཀུན་ཏུ་རྒྱུག་ཅིང་འགྲོ་བ་མོ༔ གཅིག་པུ་ཡུམ་མཆོག་རྒྱལ་མོ་ཆེན་མོ་ཡིས༔ མི་མཐུན་དགྲ་བགེགས་བཟློག་པའི་དུས་ལ་བབ༔ ཤར་གྱི་ཕྱོགས་ནས་དཀར་མོ་སྤྱན་གཅིག་མ༔ དམ་ཉམས་དགྲ་ཡི་རུས་ལ་ད་རོལ་ལ༔ ཤར་གྱི་དགྲ་བགེགས་ཐམས་ཅད་བཟློག་ཏུ་གསོལ༔ ལྷོ་ཡི་ཕྱོགས་ནས་ནག་མོ་མཆེ་བ་ཅན༔ དམ་ཉམས་དགྲ་ཡི་ཤ་ལ་ད་རོལ་ལ༔ ལྷོ་ཡི་དགྲ་བགེགས་ཐམས་ཅད་བཟློག་ཏུ་གསོལ༔ ནུབ་ཀྱི་ཕྱོགས་ནས་དམར་མོ་དབང་སྡུད་མ༔ དམ་ཉམས་དགྲ་ཡི་ཁྲག་ལ་ད་རོལ་ལ༔ ནུབ་ཀྱི་དགྲ་བགེགས་ཐམས་ཅད་བཟློག་ཏུ་གསོལ༔ བྱང་གི་ཕྱོགས་ནས་སེར་མོ་རྐང་ལྡག་མ༔ དམ་ཉམས་དགྲ་ཡི་དབུགས་ལ་ད་རོལ་ལ༔ བྱང་གི་དགྲ་བགེགས་ཐམས་ཅད་བཟློག་ཏུ་གསོལ༔ སྲིད་པ་གསུམ་གྱི་བྷྱོ་ཟློག་བྱེད་པ་མོ༔ སྲིད་པ་ཟ་བྱེད་མ་མོ་ཆེན་མོ་ཡི༔ དམ་ཉམས་དགྲ་ཡི་ལྟེ་བར་ད་རོལ་ལ༔ སྲིད་པ་ལྷ་ཡི་དམག་དཔུང་བཟློག་ཏུ་གསོལ༔

སྲིད་པ་ཆ་སྙོམས་མ་མོ་ཆེན་མོ་ཡིས༔ སྲིད་པ་གསུམ་པོ་རྐོས་ལ་འདེབས་པ་མོ༔ དམ་ཉམས་དགྲ་ཡི་ཕོ་བ་འདི་རོལ་ལ༔ སྲིད་གསུམ་གདུག་པའི་དམག་དཔུང་དགྲ་ལ་ཟློག༔ རྣལ་འབྱོར་དགྲ་ལྷ་ཛཱ་ཏི་རལ་གཅིག་མ༔ རྣལ་འབྱོར་ཕལ་གྱི་དགྲ་བགེགས་ཐམས་ཅད་ཟློག༔ བསྟན་སྲུང་ལས་བྱེད་ཨེ་ཀ་ཙ་ཏི་མས༔ བསྟན་པའི་རུ་ཏྲ་ཐམས་ཅད་བསྒྲལ་དུ་གསོལ༔ བདུད་ཀྱི་ཡུམ་ལ་གཤིན་རྗེའི་ལྕམ་གཅིག་མ༔ མི་ནད་ཕྱུགས་ནད་ཐམས་ཅད་རྒྱུན་ཆོད་ལ༔ བདུད་དང་གཤིན་རྗེའི་ཆོ་འཕྲུལ་དགྲ་ལ་ཟློག༔ མདོག་བཟང་ནག་མོ་གྲུབ་པའི་རྣལ་འབྱོར་མས༔ ནག་མོའི་ཚོགས་ཀྱི་དམག་དཔུང་དགྲ་ལ་ཟློག༔ མདོག་བཟང་སྔོན་མོ་ལྷ་མོ་རྣལ་འབྱོར་མས༔ སྔོན་མོའི་ཚོགས་ཀྱི་དམག་དཔུང་དགྲ་ལ་ཟློག༔ མདོག་བཟང་དཀར་མོ་གླིང་བཞི་སྤྱི་འགྲོ་མས༔ དཀར་མོའི་ཚོགས་ཀྱི་དམག་དཔུང་དགྲ་ལ་ཟློག༔ དབུ་བརྒྱ་སྤྱན་སྟོང་ལྡན་པའི་གར་དབང་མས༔ སྟོང་ཕྲག་བརྒྱད་ཅུའི་གདོན་ཚོགས་དགྲ་ལ་སྒྱུར༔ པདྨ་གར་དབང་ས་བདག་དཔལ་ཕྲེང་མས༔ ས་བདག་གདོན་གྱི་དམག་ཚོགས་དགྲ་ལ་སྒྱུར༔ ཤར་གྱི་དཀར་མོ་ཆེན་མོ་མཆེ་གཙིགས་མས༔ ཤར་ཕྱོགས་དྲི་ཟའི་དམག་དཔུང་དགྲ་ལ་སྒྱུར༔ ལྷོ་ཡི་ནག་མོ་ཆེན་མོ་ཁ་འཇམ་མས༔ ནག་མོ་འབུམ་སྡེའི་དམག་དཔུང་དགྲ་ལ་ཟློག༔ ནུབ་ཀྱི་དམར་མོ་ཆེན་མོ་མཆུ་འཇིབ་མས༔ དམར་མོ་འབུམ་སྡེའི་དམག་དཔུང་དགྲ་ལ་ཟློག༔ བྱང་གི་ཕྱོགས་ནས་སེར་མོ་རྐང་ལྡག་མས༔ སེར་མོ་འབུམ་སྡེའི་དམག་དཔུང་དགྲ་ལ་ཟློག༔ ཧར་ཏིང་དཀར་མོ་བྱང་ཤར་གྲུ་འདེགས་མས༔ བྱང་ཤར་གདོན་གྱི་དམག་དཔུང་དགྲ་ལ་ཟློག༔ དུན་ཏིང་ནག་མོ་ཤར་ལྷོའི་གྲུ་འདེགས་མས༔ ཤར་ལྷོའི་གདོན་གྱི་དམག་དཔུང་དགྲ་ལ་ཟློག༔ ཤནྟིཾ་དམར་མོ་ལྷོ་ནུབ་གྲུ་འདེགས་མས༔ ལྷོ་ནུབ་གདོན་གྱི་དམག་དཔུང་དགྲ་ལ་ཟློག༔ གྲུབ་ཏིང་སེར་མོ་ནུབ་བྱང་གྲུ་འདེགས་མས༔ ནུབ་བྱང་གདོན་གྱི་དམག་དཔུང་དགྲ་ལ་ཟློག༔ རྒྱ་མཚོ་ཆེན་པོ་རབ་འབྱམས་དཀྱིལ་འཁོར་ནས༔ དཔལ་ལྡན་ཤུགས་འགྲོ་སུམ་ཅུས་དགྲ་བགེགས་ཟློག༔

ཁྲོ་གཏུམ་རྔམ་པའི་དཀྱིལ་འཁོར་ཆེན་པོ་ནས༔ མཛེས་ཚུལ་གྲོས་བྱེད་རྣམས་ཀྱི་དགྲ་བགེགས་ཟློག༔ ནམ་མཁའ་ཡངས་པའི་དཀྱིལ་འཁོར་ཆེན་པོ་ནས༔ བདུད་དྲེགས་ཀུན་འདུས་མ་མོའི་དགྲ་བགེགས་ཟློག༔ དབང་ཕྱུག་ཆེན་པོ་རྔམ་པའི་དཀྱིལ་འཁོར་ནས༔ ལྕགས་ཀྱུ་འཕྲོ་འདུས་དགྲ་བགེགས་ཐམས་ཅད་ཟློག༔ གླིང་བཞིའི་མགྱོགས་མ་ལྷ་ཡི་སྲིང་མོ་སྟེ༔ ལྷ་ཆེན་མ་ཧཱ་དེ་ཝའི་བཀའ་བསྒྱུར་ལ༔ ལྷ་ཡི་ཆད་པ་དམ་ཉམས་དགྲ་ལ་ཟློག༔ མཁའ་ལ་ཁྱུང་ལྡིང་གཤིན་རྗེའི་སྲིང་མོ་སྟེ༔ གཤིན་རྗེ་ཆོས་ཀྱི་རྒྱལ་པོའི་བཀའ་བསྒྱུར་ལ༔ གཤིན་རྗེའི་ཆད་པ་དམ་ཉམས་དགྲ་ལ་ཟློག༔ དམར་མོ་གཡག་ཐོད་ཀླུ་ཡི་སྲིང་མོ་སྟེ༔ ཀླུ་རྒྱལ་འཇོག་པོ་ཞེས་བྱའི་བཀའ་བསྒྱུར་ལ༔ ཀླུ་ཡི་ཆད་པ་དམ་ཉམས་དགྲ་ལ་ཟློག༔ ནག་མོ་སྡེར་ཆེན་གནོད་སྦྱིན་སྲིང་གཅིག་མ༔ གནོད་སྦྱིན་གང་བ་བཟང་པོའི་བཀའ་བསྒྱུར་ལ༔ གནོད་སྦྱིན་ཆད་པ་དམ་ཉམས་དགྲ་ལ་ཟློག༔ དཀར་མོ་ཆེན་མོ་དབུ་བརྒྱ་རྒྱལ་པོའི་སྲིང་༔ ཤར་ཕྱོགས་གིང་ཆེན་སྲོག་བདག་བཀའ་བསྒྱུར་ལ༔ བརྒྱལ་ནད་སྨྱོ་འབོག་དམ་ཉམས་དགྲ་ལ་ཐོང་༔ མཚོ་སྨན་རྒྱལ་མོ་ཆེན་མོ་དཔལ་ལྡན་མ༔ ས་བདག་ཀླུ་གཉན་ཚོགས་ཀྱི་བཀའ་བསྒྱུར་ལ༔ དམ་ཉམས་དགྲ་ལ་མཛེ་ནད་སྣ་དགུ་ཐོང་༔ སྲིད་པའི་བུ་མོ་ལས་མཁན་མཐུ་མོ་ཆེ༔ ཐེའུ་རང་ཧས་པོ་ཆེ་ཡི་བཀའ་བསྒྱུར་ལ༔ རིམས་ནད་ཡམས་ནད་དམ་ཉམས་དགྲ་ལ་ཐོང་༔ དུར་ཁྲོད་གནས་པའི་ལྷ་མོ་ཙ་མུཎྜི༔ བཙན་རྒོད་ཡམ་ཤུད་དམར་པོའི་བཀའ་བསྒྱུར་ལ༔ དམ་ཉམས་དགྲ་ལ་མཁྲིས་པ་གཤའ་ཡ་ཐོང་༔ སེམས་ལས་སྐྱེས་པའི་ལྷ་མོ་རྣམ་པ་བཞི༔ ལུས་ལས་སྐྱེས་པའི་ལྷ་མོ་རྣམ་པ་བཞི༔ དམ་ལ་གནས་པའི་སྲིང་མོ་རྣམ་པ་བཞི༔ ཡིད་ལ་གཞུང་བའི་མཛའ་མོ་རྣམ་པ་བཞི༔ བདུད་རྩི་སྒྲུབ་པའི་རྒྱལ་མོ་རྣམ་པ་བཞི༔ ཕུར་བུ་སྒྲུབ་པའི་བློན་མོ་རྣམ་པ་བཞི༔ མ་མོ་ཀུན་གྱི་གཙོ་མོ་རྣམ་པ་བཞི༔ མ་མོ་ཐུན་གྱི་བདག་མོ་རྣམ་པ་བཞི༔ ཡིད་པ་གཤིན་པའི་བྲན་མོ་རྣམ་པ་བཞི༔ དགྲ་བོའི་བླ་སྲོག་འཕྲོག་པའི་ལྷ་མོ་བཞི༔

སྲིད་པ་མ་མོའི་བཀའ་སྲུང་ལས་བྱེད་ཚོགས༔ དམ་ཉམས་དགྲ་བོའི་གློ་སྙིང་ཤ་ཁྲག་དང་༔ དབང་པོ་ནང་ཁྲོལ་རྣམས་ལ་ད་རོལ་ལ༔ སྲིད་པ་མ་མོའི་བཀའ་བསྒྱུར་དགྲ་ལ་ཟློག༔ གྲུ་གསུམ་མཐིང་ནག་འབར་བའི་དཀྱིལ་འཁོར་ནས༔ མ་མོ་རྦོད་གཏོང་ལྷ་ཚོགས་འདིར་གཤེགས་ལ༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ མ་ཧཱ་བ་ལིངྟ་ལ་ཁཱ་ཧི༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་བྷྱོཿ ཟློག་བྱེད་བླ་མེད་ཧེ་རུ་ཀཿ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིགས་སྔགས་དང་༔ སྡེ་བརྒྱད་དྲེགས་པའི་ངན་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔ ཞེས་དང༌། ཨོཾ་གུ་ཧྱ་ཛྙཱ་ན་ཤྲཱི་ཧེ་རུ་ཀཿ གུ་ཧྱ་ཛྙཱ་ན་ཀྲོ་དྷཱི་ཤྭ་རཱི་སྟྭཾ༔ མ་མ་ཡོ་གི་ནཱི་རུ་ལུ་རུ་ལུ་ཧཱུྂ་བྷྱོ་ཧཱུྂ་ཕཊ༔ མ་མ་ཨེ་ཀ་ཙ་ཏི་རུ་རུ་རོ་རུ་ཙ་པ་ལ་ཨ་ཤུཀ་མེ་ནྲྀ་ཛཿབྷྱོ་ཟློག༔ ཏྲཀ་རཀྴ་མ་མུན་ཏྲ་མ་མ་རུ་ལུ་རུ་ལུ་ཧཱུྂ་བྷྱོ་ཟློག༔ རཀྨོ་ཏི་ཀུམ་ཛ་ཁ་ལ་མ་ཧི་བྷྱོ་ཟློག༔ སྤྱི་ཏིང་ཁ་ལ་མ་ཧི་བྷྱོ་ཟློག༔ རཀྴ་ཡ་སྙིང་ཟོར་ཐོགས་མ་ཁ་རཀ་ཛ་ཛཿརཀྨོ་རཀྨོ་སྙིང་ཁ་རཀྨོ་ཛ་ཛཿ ཁ་རཀ༔ ཤ་མ་སྙིང་ཁ་རཀྨོ་ཛཿབྷྱོ་ཟློག༔ རུ་ལུ་རུ་ལུ་སྙིང་ཁྲག་ཁ་ལ་རཀྴ་ནྲྀ་རྦད་ཐུཾ་རི་ལི་བྷྱོ་ཟློག༔

ནྲྀ་ཤ་ཀུ་རུ་རཀྟ་ཁ་རཾ་ཁ་རཾ་ནི་ཤ་བྷྱོ་ཟློག༔ ཏྲཀ་རཀྴ་མུ་ཏྲ་སྙིང་ཁ་རཀྨོ་བྷྱོ་ཟློག༔ རཀྨོ་རཀྨོ་རུ་ལུ་ཙ་པ་ལ་བྷྱོ་ཟློག༔ དགྲ་ཡི་སྙིང་ཁ་རཀྨོ་བྷྱོ་ཟློག༔ རཀྨོ་རཀྨོ་ཙབ་ཙབ་མོ་བྷྱོ་ཟློག༔ རཀྨོ་རཀྨོ་ཁྲག་མ་བུ་ཏྲ་མ་ཏྲཀ་རཀྴ་མུན་ཏྲ་བྷྱོ་ཟློག༔ རུ་ལུ་རུ་ལུ་བྷྱོ་ཟློག༔ མ་མ་སྙིང་ཁ་རཀྨོ་བྷྱོ་ཟློག༔ རུ་ལུ་རུ་ལུ་བྷྱོ་ཟློག༔ མ་སྙིང་ལ་གཟེར་རུ་ཏྲ་བྷྱོ་ཟློག༔ མ་མ་ཏྲཀ་རཀྴ་སྲོག་ལ་གཟེར་ཐུཾ་རྦད་བྷྱོ་ཟློག༔ མ་མ་ཏྲཀ་རཀྴ་སྙིང་སྲོག་རྩ་ལ་ཐུཾ་རྦད་བྷྱོ་ཟློག༔ དུན་ཏིང་དུན་ཏིང་རུ་རུ་ལ་ཡ་ཛཿབྷྱོ་ཟློག༔ ཛཿཀུ་མ་ཤནྟི་རྦད་བྷྱོ་ཟློག༔ ཏྲི་མ་ར་དུ་རུ་རྦད་ཡ་བྷྱོ་ཟློག༔ དུ་རུ་མ་ཏྲི་རྦད་ཡ་བྷྱོ་ཟློག༔ བ་ཡ་ར་རུ་ལུ་རྦད་ཡ་བྷྱོ་ཟློག༔ ཆུམ་ཆུ་ནོ་མ་ཙ་རྦད་ཡ་བྷྱོ་ཟློག༔ ཤ་ལ་ཡ༔ རུས་ལ་ཡ༔ ཆེམ་ཆེམ་རྦད་རྦད༔ པུ་ཤག་པ་རྦད༔ ཏྲཀ་ཐུཾ༔ རྦད་མུག་ཡ་བྷྱོ་ཟློག༔ དུ་རུ་ར་ཏི་མ་བྷྱོ་ཟློག༔ ཤུ་ལ་དྷ་རི་བྷྱོ་ཟློག༔ ཙ་མུན་དྷ་རི་བྷྱོ་ཟློག༔ ཀཾ་ཀ་དྷ་རི་བྷྱོ་ཟློག༔ མ་མ་ཤ་ར་མ་མ་ས་མ་ཡ༔ ད་ཤ་ཁ་ཤ་བཾ་ཏྲཀ་རཀྴ་མ་མ་བྷྱོ་ཟློག༔ སྙིང་ཁྲག་ཙ་ཐུན་མ༔ ཐུན་ཛཿབྷྱོ་ཟློག༔ མ་མ་ཡ་མ་ནྲྀ་ཁུག་དམ་ཛ༔ མ་ཏྲི་རཀྴ་མ་ཐུན་ཁྲག་དྲལ་དྲལ་དུན་དུན་མ་མ་སྲོག་ཤན་མཱ་ཡཱ༔ ཤ་རུ་མུ་ཁ་ས་དྷ་ཧ་པ་ཙ་དྷ་ཧ་ན་ཙ༔ སོད་སོད་བྷྱོ་ཟློག༔ རྦོད་ཟོར་སརྦ་བྷྱོ་ཟློག༔ དགྲ་བོ་ཆེ་གེ་མོས་བཏང་བའི་ཕུར་ཁ་བྷྱོ་ཟློག༔ ཟོར་ཁ་བྷྱོ་ཟློག༔ བྱོལ་ཁ་བྷྱོ་ཟློག༔ དམོད་མོ་བྷྱོ་ཟློག༔ རྦད་ཁ་བྷྱོ་ཟློག༔ རྦོད་གཏོང་བྷྱོ་ཟློག༔ མནན་ཁ་བྷྱོ་ཟློག༔ གཏད་ཁ་བྷྱོ་ཟློག༔ ཁྲམ་ཁ་བྷྱོ་ཟློག༔ རྦད་འདྲེ་རྦོད་གཏོང་ཟློག༔ བསམ་ངན་གཏོང་བ་ཐམས་ཅད་ཟློག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ཁ་ལ་ཛ་དུན་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྴ་ཁ་ཐུན་ནྲྀ་རྦད་བྷྱོ༔ ཁ་ཐུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔

སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་རཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ་བྷྱོ༔ ཏྲི་ཁ་ཐུན་ཁལ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ནི་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྲིང་མོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་རྒྱལ་པོ་བྷྱོ༔ དགྲ་ལ་མ་མོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་གནོད་སྦྱིན་བྷྱོ༔ དགྲ་ལ་ནཱ་ག་བྷྱོ༔ དགྲ་ལ་གཤིན་རྗེ་བྷྱོ༔ དགྲ་ལ་རྨུ་བྷྱོ༔ དགྲ་ལ་མུ་སྟེགས་བྷྱོ༔ དགྲ་ལ་རཱ་ཧུ་ལ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔ བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐམ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་གདབ་བོ༔ བཅུ་གཅིག་པ་ཟོར་བསྐུལ་བ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་བསྒྱུར༔ ཧཱུྂ་༌། ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔

བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲཱིཿ བཛྲ་ཀཱི་ལི་ཀཱི་ལི་ཡ་མ་ཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ བཛྲ་སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛཿམཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛ༔ སརྦ་དུཥྚཱཾ་བྷྱོ༔ ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་རཡ༔ ནཱ་ག་དུ་ཚིནྡྷ་ཚིནྡྷ༔ མི་ལི་མི་ལི༔ བྷནྡྷ་བྷནྡྷ་ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཧཱུྂ་ཕཊ༔ ས་མ་ཡ་ཨ་ཏི་ཀྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ་བྷྱོ་ཟློག་ཟློག༔ ཅེས་བརྗོད་དོ༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། མ་མོ་རྦོད་གཏོང་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་མཛོད༔

བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་བ་ནི༔ ཧོཿ མ་མོ་རོལ་པའི་དུར་ཁྲོད་ཆེན་པོ་ན༔ ཡབ་བླ་མེད་ཧེ་རུ་ཀཿ ཡུམ་ཉིད་གཞི་མུ་ཁ་ལེ༔ དབྱིངས་ཀྱི་ཡུམ་དྲུག༔ རྟག་པའི་རྒྱལ་མོ་ལྔ༔ བདེ་འགྲོ་ཐོད་ཕྲེང་༔ ཁྲོས་པའི་མ་བཞི༔ ཐུགས་ཀྱི་དགྱེས་སྡེ་བཞི༔ སྦས་པའི་མ་བཞི༔ ཆགས་བྱེད་ཆ་སྙོམས༔ ཛཱ་ཏི་ཛ་ར་སྤུན་གཉིས༔ ནམ་མཁའི་རྒྱལ་མོ་ནི་མཚན་གཉིས༔ འདོད་ཁམས་གཙོ་མོ་སྤུན་གསུམ༔ དམག་གི་རྒྱལ་མོ་བཞི༔ གྲུ་འདེགས་མ་བཞི༔ ཡེ་ཤེས་མ་བདུན༔ སྲིང་མོ་སྒོ་བ་བཞི༔ ཕུང་བྱེད་སྦས་པའི་མ་བཞི༔ གདོང་མོ་མཆེད་བཞི༔ རོ་ཁ་མ་གསུམ༔ ནག་མོ་ཕུང་གསུམ༔ གསང་བའི་ཕོ་ཉ་གསུམ༔ མ་མོ་རྦོད་གཏོང་གི་ལྷ་ཚོགས་བདུན་ཅུ་རྩ་བདུན་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ་དང་རྒྱུ་སྦྱོར་ཡོན་བདག་འཁོར་དང་བཅས་པ་ཐམས་ཅད་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆགས་ཆེ་ཉམ་ང་རྦད་འདྲེ་རྦོད་གཏོང་མོ་ངན་རྨིས་ལྟས་མཚན་མ་ངན་པ་ཐམས་ཅད་ཕྱིར་ཟློག་ཅིག༔ བསྟན་པ་བཤིག་པའི་དགྲ་ལ་རྦད་ཅིང་གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་སུ་བཅོལ་བ་ནི༔ སངས་རྒྱས་ཀྱི་བསྟན་པ་རིན་པོ་ཆེ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔ སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་བྱད་མ་དགྲ་བགེགས་གདུག་པ་ཅན་ཐམས་ཅད་ཐལ་བའི་རྡུལ་དུ་རློག་པའི་ཕྲིན་ལས་མཛོད་ཅིག༔

སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ འཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་བདུན་པ་རིག་འཛིན་སློབ་དཔོན་གྱི་ལྷ་ཚོགས་ཀྱི་ཟློག་པའི་ཕྲིན་ལས་གཞུང་བསྲང་བ་ལ་ཡང་བཅུ་གསུམ་སྟེ༔ དང་པོ་གཏོར་མ་འབུལ་བ་ནི༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ རིག་འཛིན་སློབ་དཔོན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ རིག་འཛིན་སློབ་དཔོན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ རིག་འཛིན་སློབ་དཔོན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་བྱེ་བྲག་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ རིག་འཛིན་སློབ་དཔོན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་སྤྱིར་བསྐུལ་བ་ནི༔ ཧཱུྂ་༌། རིག་འཛིན་རོལ་པའི་དུར་ཁྲོད་ཆེན་པོ་ན༔ རིག་འཛིན་གཙོ་བོ་རྡོ་རྗེ་ཐོད་ཕྲེང་རྩལ༔ གྲུབ་པའི་རིག་འཛིན་བཞི་དང་རིག་འཛིན་བརྒྱད༔ སྒོ་བཞི་རྡོ་རྗེ་སློབ་དཔོན་ཁྲོ་བོའི་ཚོགས༔ རིག་འཛིན་སློབ་དཔོན་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ ཅེས་པ་དང་༔ གསུམ་པ་དམ་ཅན་སྒོས་སུ་བསྐུལ་བ་ནི༔ ཧཱུྂ་༌། རྡོ་རྗེ་རིགས་ཀྱི་མཁའ་འགྲོ་མ༔ དཀར་མོ་རྡོ་རྗེ་ཐོད་ཁྲག་ཐོགས༔ རིན་ཆེན་རིགས་ཀྱི་མཁའ་འགྲོ་མ༔ སེར་མོ་རིན་ཆེན་ཐོད་ཁྲག་ཐོགས༔

པདྨ་རིགས་ཀྱི་མཁའ་འགྲོ་མ༔ དམར་མོ་པདྨ་ཐོད་ཁྲག་ཐོགས༔ ལས་ཀྱི་རིགས་ཀྱི་མཁའ་འགྲོ་མ༔ ལྗང་གུ་རྒྱ་གྲམ་ཐོད་ཁྲག་ཐོགས༔ འཇིག་རྟེན་ལས་ཀྱི་མཁའ་འགྲོ་མ༔ སྣ་ཚོགས་གྲི་གུག་ཐོད་ཁྲག་ཐོགས༔ རྡོ་རྗེ་རིགས་ཀྱི་དཔའ་བོ་ནི༔ སྔོན་པོ་རྡོ་རྗེ་ཐོད་ཁྲག་ཐོགས༔ རིན་ཆེན་རིགས་ཀྱི་དཔའ་བོ་ནི༔ སེར་པོ་རིན་ཆེན་ཐོད་ཁྲག་ཐོགས༔ པདྨ་རིགས་ཀྱི་དཔའ་བོ་ནི༔ དམར་པོ་པདྨ་ཐོད་ཁྲག་ཐོགས༔ ལས་ཀྱི་རིགས་ཀྱི་དཔའ་བོ་ནི༔ ལྗང་གུ་རྒྱ་གྲམ་ཐོད་ཁྲག་ཐོགས༔ འཇིག་རྟེན་ལས་ཀྱི་དཔའ་བོ་ནི༔ སྣ་ཚོགས་གྲི་གུག་ཐོད་ཁྲག་ཐོགས༔ དཔལ་བོ་དཔའ་མོ་རྣལ་འབྱོར་ཚོགས༔ སིལ་སྙན་མང་པོ་སི་ལི་ལི༔ རྒྱན་ཆ་མང་པོ་པུ་རུ་རུ༔ མཁའ་འགྲོ་མང་པོ་སྤྲིན་ལྟར་གཏིབས༔ འདིར་བྱོན་རིག་འཛིན་སྲུང་མའི་ཚོགས༔ དམ་རྫས་བདུད་རྩིའི་མཆོད་པ་བཞེས༔ ཡིད་ལ་གནག་པའི་དགྲ་བགེགས་སྒྲོལ༔ ཨོཾ་བཛྲ་མ་ཧཱ་གུ་རུ་སརྦ་ཧཱུྂ་ཕཊ༔ ཅེས་རྦད་ཅིང་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ཡང་༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་གིས་འདིར་ཁུག་ལ༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་ལ་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་མགུལ་ནས་ཆིངས༔ ལྕགས་སྒྲོག་ཅན་གྱིས་ཡན་ལག་སྡོམས༔ དྲིལ་བུ་ཅན་གྱིས་རྡུལ་དུ་རློགས༔

མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་བྲལ་བར་མཛོད༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔ ཅེས་བརྗོད་དོ༔ ལྔ་པ་བདེན་པ་བརྗོད་པ་ནི༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། ཁྱད་པར་དུ་བཅོམ་ལྡན་འདས་རྒྱལ་པ་ཞི་ཁྲོ་རབ་འབྱམས། རིག་འཛིན་སློབ་དཔོན་གྱི་ལྷ་ཚོགས་ཁྲོ་བོ་དང་ཁྲོ་མོ་ཡབ་ཡུམ་སྤྲུལ་པ་ཕོ་ཉ་བཀའ་སྡོད་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌། བདེན་པ་ཆེན་པོའི་བྱིན་རླབས་ཀྱིས། སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ་གཟུགས་ལིངྒ་རུ་བྲིས་ཤིང༌། མིང་བྱང་བུ་རུ་བྲིས་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཞེས་དང༌། ཨོཾ་བཛྲ་མ་ཧཱ་གུ་རུ་སརྦ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། དེ་བཞིན་དུ། ཨ་པཱ་ན་ཡ་ཨ་པཱ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤྲི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད་དོ༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་དབྱིངས་རང་བྱུང་གྲུབ་པའི་ལྷ༔ རིག་འཛིན་རོལ་པའི་དུར་ཁྲོད་ནས༔ ཤིན་ཏུ་མི་བཟད་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ ཡབ་ཡུམ་སྲས་འཁོར་ཕོ་ཉར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔

ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ རིག་འཛིན་སློབ་དཔོན་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཅེས་ཕུར་བུ་གདབ་བོ༔ ཨོཾ་བཛྲ་མ་ཧཱ་གུ་རུ་སརྦ་ཧཱུྂ་ཕཊ༔ ཀཱ་ལ་རཱུ་པ་དགྲ་བགེགས་ཆེ་གེ་མོའི་སྲོག་ལ་མཱ་ར་ཡ་རྦད༔ ཀཱི་ལི་ཀཱི་ལ་ཡ་ནྲྀ་རྦད༔ ཅེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པ་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་འདི༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ལ་ཁ་རཾ་ཁཱ་ཧི༔ ཞེས་སོ༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ རིག་འཛིན་བླ་མའི་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔ རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་བཛྲ་མ་ཧཱ་གུ་རུ་སརྦ་ཧཱུྂ་ཕཊ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔

མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧཱུྂ་༌། ཆེ་མཆོག་ཡོན་ཏན་རིག་འཛིན་ཆེན་པོ་རྣམས༔ ཡོན་ཏན་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་ལ་རོལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ ཡང་དག་ཐུགས་ཀྱི་རིག་འཛིན་ཆེན་པོ་རྣམས༔ ཐུགས་ཀྱི་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ འཇམ་དཔལ་སྐུ་ཡི་རིག་འཛིན་ཆེན་པོ་རྣམས༔ སྐུ་ཡི་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ པདྨ་གསུང་གི་རིག་འཛིན་ཆེན་པོ་རྣམས༔ གསུང་གི་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ ཕུར་པ་ཕྲིན་ལས་རིག་འཛིན་ཆེན་པོ་རྣམས༔ རིག་འཛིན་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ ལྷུན་གྱིས་གྲུབ་པའི་རིག་འཛིན་ཆེན་པོ་རྣམས༔ ལྷུན་གྲུབ་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་ལ་རོལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ ཕྱག་རྒྱ་ཆེན་པོའི་རིག་འཛིན་ཆེན་པོ་རྣམས༔ ཕྱག་རྒྱའི་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ ས་ལ་གནས་པའི་རིག་འཛིན་ཆེན་པོ་རྣམས༔ སར་གནས་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ ཚེ་ལ་དབང་བའི་རིག་འཛིན་ཆེན་པོ་རྣམས༔ རིག་འཛིན་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔

དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ མ་མོ་རྦོད་གཏོང་རིག་འཛིན་ཆེན་པོ་རྣམས༔ རྦོད་གཏོང་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་སྒྱུར་བའི་ཕྲིན་ལས་མཛོད༔ འཇིག་རྟེན་མཆོད་བསྟོད་རིག་འཛིན་ཆེན་པོ་རྣམས༔ འཇིག་རྟེན་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་བསྒྱུར་བའི་ཕྲིན་ལས་མཛོད༔ དམོད་པ་དྲག་སྔགས་རིག་འཛིན་ཆེན་པོ་རྣམས༔ དྲག་སྔགས་གནས་ནས་སྐུ་བཞེངས་འདིར་གཤེགས་ཤིག༔ མཆོད་པའི་གཏོར་མ་དགྲ་ཤ་འདི་རོལ་ལ༔ དགྲ་བགེགས་ཟློག་ཅིང་བསྒྱུར་བའི་ཕྲིན་ལས་མཛོད༔ གྲུ་གསུམ་མཐིང་ནག་འབར་བའི་དཀྱིལ་འཁོར་ནས༔ རིག་འཛིན་སློབ་དཔོན་ལྷ་ཚོགས་འདིར་གཤེགས་ཤིག༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ མ་ཧཱ་བ་ལིངྟ་ལ་ཁཱ་ཧི༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་༌། ཟློག་བྱེད་རིག་འཛིན་ཐོད་པ་རྩལ༔ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིག་སྔགས་དང་༔ སྡེ་བརྒྱད་དྲེགས་པའི་ངན་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔

ཞེས་དང་༔ ཨོཾ་བཛྲ་མ་ཧཱ་གུ་རུ་སརྦ་ཧཱུྂ་ཕཊ༔ ཨོཾ་བཛྲ་ཌཱ་ཀི་ནཱི་བྷྱོ་ཟློག༔ ཨོཾ་རཏྣ་ཌཱ་ཀི་ནཱི་བྷྱོ་ཟློག༔ ཨོཾ་པདྨ་ཌཱ་ཀི་ནཱི་བྷྱོ་ཟློག༔ ཨོཾ་ཀརྨ་ཌཱ་ཀི་ནཱི་བྷྱོ་ཟློག༔ ཨོཾ་བཛྲ་གིང་ཀ་ར་བྷྱོ་ཟློག༔ ཨོཾ་རཏྣ་གིང་ཀ་ར་བྷྱོ་ཟློག༔ ཨོཾ་པདྨ་གིང་ཀ་ར་བྷྱོ་ཟློག༔ ཨོཾ་ཀརྨ་གིང་ཀ་ར་བྷྱོ་ཟློག༔ ཧྲཱིཿམཿཧཿརིཿནིཿསཿབྷྱོ་ཟློག༔ མ་མ་ཁ་ལ་ཡཀྨོ་བྷྱོ་ཟློག༔ དགྲ་བོའི་སྙིང་ལ་ཧེ་བྷྱོ་ཟློག༔ ཧཾ་ཁཾ་སྟི་ཏ་བྷྱོ་ཟློག༔ སྙིང་ལ་ཏི་རི་བྷྱོ་ཟློག༔ མ་མ་ཌཱ་ཀི་ནཱི་ཀཱི་ལ་ཡ་བྷྱོ་ཟློག༔ མ་ཏི་རྦོད་ཟོར་སརྦ་བྷྱོ་ཟློག༔ རཿཙཿཧྲཱིཿཡཿད་ཤ་གྲཱི་བ་མ་མ་ཏིང་ཁ་རུ་ཏི་ཡ་བྷྱོ་ཟློག༔ གིང་ཀ་ར་ཡ་དུ་ནི་བྷྱོ་ཟློག༔ ཧུ་ལུ་ཧུ་ལུ་གརྫ་གརྫ་བྷྱོ་ཟློག༔ རཿཙཿཧྲཱིཿཡཿསྲོག་ལ་བྲུཾ་བྲུཾ་ར་ཙ་སྙིང་ཏི་ལ་ཤཀ་ཤཀ་བྷྱོ་བྷྱོ་ཟློག༔ ད་ཤ་གྲཱི་བ་དགྲ་བོའི་སྲོག་ལ་རྦུད་རྦུད་བྷྱོ་ཟློག༔ རུ་ཏྲི་ཡ་རྦུད་ཡ་གིང་ཀ་ར་བྷྱོ་ཟློག༔ མ་མ་དུན་དུན་བྷྱོ་ཟློག༔ ཀཱ་ལ་རཱུ་པ་ཏྲི་ཏི་རྦད་བྷྱོ་ཟློག༔ རྦོད་གཏོང་སརྦ་བྷྱོ་ཟློག༔ དགྲ་བོ་ཆེ་གེ་མོས་བཏང་བའི་ཕུར་ཁ་ཟློག༔ ཟོར་ཁ་ཟློག༔ བྱོལ་ཁ་ཟློག༔ དམོད་ཁ་ཟློག༔ རྦོད་གཏོང་ཟློག༔ རྦད་ཁ་ཟློག༔ མནན་ཁ་ཟློག༔ གཏད་ཁ་ཟློག༔ ཁྲམ་ཁ་ཟློག༔ རྦད་འདྲེ་རྦོད་གཏོང་བསམ་ངན་ཐམས་ཅད་དགྲ་ལ་བྷྱོ་ཟློག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ཁ་ལ་ཛ་དུན་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྴ་ཁ་ཐུན་ནྲྀ་རྦད་བྷྱོ༔ ཁ་ཐུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་རཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ་བྷྱོ༔

ཏྲི་ཁ་ཐུན་ཁལ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་དབུགས་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ནི་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྲིང་མོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་རྒྱལ་པོ་བྷྱོ༔ དགྲ་ལ་མ་མོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་གནོད་སྦྱིན་བྷྱོ༔ དགྲ་ལ་ནཱ་ག་བྷྱོ༔ དགྲ་ལ་གཤིན་རྗེ་བྷྱོ༔ དགྲ་ལ་རྨུ་བྷྱོ༔ དགྲ་ལ་མུ་སྟེགས་བྷྱོ༔ དགྲ་ལ་རཱ་ཧུ་ལ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔ བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐམ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་གདབ་བོ༔ བཅུ་གཅིག་པ་ཟོར་བསྐུལ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ནུབ་ཕྱོགས་ཕོ་ཉ་རབ་འབར་བ༔

མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲཱིཿ བཛྲ་ཀཱི་ལི་ཀཱི་ལ་ཡ་མཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ ཨོཾ་བཛྲ་སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛཿམཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛཿ སརྦ་དུཥྚཱཾ་བྷྱོ༔ ཤ་ཏྲཱུཾ་ཧུར་ཛཿམཱ་ར་ཡ་རྦད༔ དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་ར་ཡ༔ ནཱ་ག་དུ་ཚིནྡྷ་ཚིནྡྷ༔ མི་ལི་མི་ལི༔ བྷནྡྷ་བྷནྡྷ༔ ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཡ་ཧཱུྂ་ཕཊ༔ ས་མ་ཡ་ཨ་ཏི་ཀྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ་ཟློག༔ ཅེས་བརྗོད་དོ༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། རིག་འཛིན་སློབ་དཔོན་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་བཞེས༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་པ་ནི༔ ཧོཿ རིག་འཛིན་རོལ་པའི་དུར་ཁྲོད་ཆེན་པོ་ན༔ རིག་འཛིན་གཙོ་བོ་རྡོ་རྗེ་ཐོད་པ་རྩལ༔ ཆེ་མཆོག་ཡོན་ཏན་གྱི་རིག་འཛིན༔ ཡང་དག་ཐུགས་ཀྱི་རིག་འཛིན༔ འཇམ་དཔལ་སྐུ་ཡི་རིག་འཛིན༔ པདྨ་གསུང་གི་རིག་འཛིན༔ ཕུར་པ་ཕྲིན་ལས་ཀྱི་རིག་འཛིན༔

ལྷུན་གྱིས་གྲུབ་པའི་རིག་འཛིན༔ ཕྱག་རྒྱ་ཆེན་པོའི་རིག་འཛིན༔ ས་ལ་གནས་པའི་རིག་འཛིན༔ ཚེ་ལ་དབང་བའི་རིག་འཛིན༔ མ་མོ་རྦོད་གཏོང་གི་རིག་འཛིན༔ དྲེགས་པ་དྲག་སྔགས་ཀྱི་རིག་འཛིན༔ རིག་འཛིན་སྡེ་བཞི༔ སློབ་དཔོན་སྡེ་བཞི༔ དཔའ་བོ་མཁའ་འགྲོ་སྡེ་ལྔ་ལ་སོགས་པ་རིག་འཛིན་སློབ་དཔོན་གྱི་ལྷ་ཚོགས་སུམ་ཅུ་རྩ་གཅིག་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ་རྒྱུ་སྦྱོར་ཡོན་བདག་འཁོར་དང་བཅས་པ་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆག་ཆེ་ཉམ་ང་རྦད་འདྲེ་རྦོད་གཏོང་མོ་ངན་རྨིས་ལྟས་མཚན་མ་ངན་པ་ཐམས་ཅད་ཕྱིར་ཟློག་ཅིག༔ བསྟན་པ་བཤིག་པའི་དགྲ་ལ་རྦད་ཅིང་གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་སུ་བཅོལ་བ་ནི༔ སངས་རྒྱས་ཀྱི་བསྟན་པ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔ སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་བྱད་མ་དགྲ་བགེགས་གདུག་པ་ཅན་ཐམས་ཅད་ཐལ་བའི་རྡུལ་དུ་རློགས་ཤིག༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ ཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་བརྒྱད་པ་འཇིག་རྟེན་མཆོད་བསྟོད་ཀྱི་ཟློག་པའི་ཕྲིན་ལས་གཞུང་བསྲང་བ་ལ་ཡང་བཅུ་གསུམ་སྟེ༔ དང་པོ་གཏོར་མ་འབུལ་བ་ནི༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔

སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ འཇིག་རྟེན་མཆོད་བསྟོད་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ འཇིག་རྟེན་མཆོད་བསྟོད་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ འཇིག་རྟེན་མཆོད་བསྟོད་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་ཡོ་བྱད་བྱེ་བྲག་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ འཇིག་རྟེན་མཆོད་བསྟོད་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་སྤྱིར་བསྐུལ་བ་ནི༔ ཧཱུྂ་༌། དྲེགས་པ་རོལ་པའི་དུར་ཁྲོད་ཆེན་པོ་ན༔ ལྷ་མཆོག་དྲེགས་པ་ཀུན་འདུལ་ཡབ་ཡུམ་དང་༔ དབང་ཕྱུག་མ་ཧཱ་དེ་ཝ་བཙུན་མོར་བཅས༔ དྲེགས་པའི་སྡེ་དཔོན་སུམ་ཅུ་འཁོར་དང་བཅས༔ འཇིག་རྟེན་མཆོད་བསྟོད་ལྷ་ཚོགས་དུས་ལ་བབ༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ ཅེས་དང་༔ གསུམ་པ་དམ་ཅན་སྒོས་སུ་བསྐུལ་བ་ནི༔ ཧཱུྂ་༌། ལྷ་ཆེན་དབང་ཕྱུག་ཆེན་པོ་ནི༔ མཐིང་ནག་དར་ནག་བེར་ཆེན་གསོལ༔ ཕྱག་ན་གྲི་གུག་ཐོད་ཁྲག་བསྣམས༔ ཆིབས་སུ་སེང་གེ་དཀར་མོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ཡུམ་ཆེན་ཨུ་མ་དེ་ཝཱི་ནི༔ མཐིང་ནག་དར་ནག་བེར་ཆེན་གསོལ༔ ཕྱག་ན་ཁ་ཊྭཱཾ་ཐོད་ཁྲག་བསྣམས༔ ཆིབས་སུ་གླང་ཆེན་དར་མ་བཅིབས༔ དམ་ཉམས་དགྲ་བགེགས་རྡུལ་དུ་རློག༔ ཧཱུྂ་༌། ཤར་གྱི་ཕྱོགས་ནས་བསྐུལ་བ་ནི༔ གཤིན་རྗེ་ཡ་མ་རཱ་ཛ་སྟེ༔ སྐུ་མདོག་ནག་པོ་མི་བཟད་པ༔ ན་བཟའ་གཅན་གཟན་པགས་པ་གསོལ༔ ཕྱག་ན་བེ་ཅོན་ཐོད་དབྱུག་བསྣམས༔

ཆིབས་སུ་མ་ཧེ་སྔོ་ནག་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ཡུམ་ཆེན་གཤིན་རྗེ་ཟ་བྱེད་མ༔ ནག་མོ་དར་ནག་གོ་ཟུ་གསོལ༔ ཕྱག་ན་སྲིད་པའི་འཁོར་ལོ་བསྣམས༔ ཆིབས་སུ་ཆུ་གླང་དར་མ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ལྷོ་ཡི་ཕྱོགས་ནས་བསྐུལ་བ་ནི༔ བདུད་པོ་བརྐོས་རྗེ་དྲང་དཀར་ནི༔ སྐུ་མདོག་ནག་པོ་བེར་ནག་གསོལ༔ ཕྱག་ན་ཁྲམ་ཤིང་དགྲ་སྟ་བསྣམས༔ ཆིབས་སུ་བདུད་རྟ་ནག་པོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ཡུམ་ཆེན་ནག་མོ་རེ་མ་ཏི༔ ནག་མོ་དར་ནག་གོ་ཟུ་གསོལ༔ ཁྲམ་བཾ་གཡས་ལ་ནད་རྐྱལ་གཡོན༔ ཆིབས་སུ་བོང་བུ་ག་དམར་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ནུབ་ཀྱི་ཕྱོགས་ནས་བསྐུལ་བ་ནི༔ སྲིན་པོ་ཡཀྴ་གློག་ཕྲེང་ཅན༔ སྐུ་མདོག་དུད་ཁ་འཇིགས་པ་ལ༔ སྐུ་ལ་གློག་གི་ཐུལ་པ་གསོལ༔ ཐོག་ཆེན་གཡས་ལ་གློག་དམར་གཡོན༔ ཆིབས་སུ་ནམ་མཁའི་འབྲུག་ལ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ཡུམ་ཆེན་ཤ་ཟ་ཁྲག་མིག་མ༔ སྐུ་མདོག་དམར་ནག་མི་བསྲུན་མ༔ སྐུ་ལ་ཁྲག་གི་ལེ་བརྒན་གསོལ༔ ཕྱག་ན་ཁྲག་ཕུར་ཁྲག་ཕོར་བསྣམས ཆིབས་སུ་རྔ་མོང་ག་པ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ བྱང་གི་ཕྱོགས་ནས་བསྐུལ་བ་ནི༔ གནོད་སྦྱིན་ཡཀྴ་མེ་དབལ་ནི༔ ན་བཟའ་མི་ཡི་པགས་པ་གསོལ༔ ཕྱག་ན་རིན་ཆེན་རལ་གྲི་བསྣམས༔ ཆིབས་སུ་སྟག་སེང་སྟོབས་ལྡན་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ཡུམ་ནི་གནོད་སྦྱིན་མོན་མོ་ནག༔ ནག་མོ་དར་གྱི་གོ་ཟུ་གསོལ༔ ཕྱག་ན་སྤུ་གྲི་སྤྱང་མོ་བསྣམས༔ ཆིབས་སུ་ལྕགས་ཀྱི་ཕག་མོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ སྟེང་གི་ཕྱོགས་ནས་བསྐུལ་བ་ནི༔ གཟའ་བདུད་མི་བཟད་སྤྲུལ་པའི་སྐུ༔ སྐུ་མདོག་དུད་ཁ་སྐུ་སྨད་སྦྲུལ༔ ཕྱག་ན་མདའ་གཞུ་ཞགས་པ་བསྣམས༔ སྐུ་ལ་འབྲུག་གི་སློག་པ་གསོལ༔ ཆིབས་སུ་འབྲུག་ཆེན་ཁ་གདང་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ཡུམ་ཆེན་ཐོག་གི་བུ་ཡུག་མ༔ སྐུ་སྟོད་གསེར་གྱི་གོ་ཟུ་གསོལ༔

གཡས་གཡོན་ཕྱག་ན་ཐོག་སེར་བསྣམས༔ ཆིབས་སུ་འབྲུག་མོ་སྐད་ཆེན་བཅིབས༔ གཟའ་བདུད་གནམ་སྨན་འཁོར་བཅས་ཀྱིས༔ དགྲ་བགེགས་དམ་ཉམས་རྡུལ་དུ་རློགས༔ འོག་གི་ཕྱོགས་ནས་བསྐུལ་བ་ནི༔ ཀླུ་བདུད་ནག་པོ་མགོ་དགུ་པ༔ སྐུ་མདོག་དུད་ཁ་འབར་བ་ལ༔ ན་བཟའ་སྦྲུལ་གྱི་སློག་པ་གསོལ༔ ཕྱག་ན་སྦྲུལ་ཞགས་ནད་རྐྱལ་བསྣམས༔ ཆིབས་སུ་ཆུ་སྲིན་འབར་བ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ཡུམ་ནི་ཀླུ་བདུད་ནག་མོ་སྟེ༔ སྐུ་མདོག་དུད་ཁ་འབར་བ་ལ༔ ཕྱག་ན་སྦྲུལ་ཞགས་ནད་རྐྱལ་བསྣམས༔ ཆིབས་སུ་རུས་སྦལ་མགོ་དགུ་བཅིབས༔ ཀླུ་བདུད་འཁོར་དང་བཅས་པ་རྣམས༔ དགྲ་བགེགས་དམ་ཉམས་རྡུལ་དུ་རློག༔ ཤར་ཕྱོགས་སྲིད་པ་ལྷ་ཡི་གཙོ༔ སྐུ་མདོག་དཀར་པོ་གོ་ཟུ་གསོལ༔ ཕྱག་ན་རལ་གྲི་དར་མདུང་བསྣམས༔ ཆིབས་སུ་གནམ་རུ་གཡག་དཀར་བཅིབས༔ དགྲ་བགེགས་དམ་ཉམས་རྡུལ་དུ་རློག༔ དགུང་གི་ལྷ་ཆེན་དཀར་པོ་ནི༔ ཟ་འོག་སྔོ་ཁྲའི་བེར་ཆེན་གསོལ༔ ཕྱག་ན་བཙན་དར་རལ་གྲི་བསྣམས༔ ཆིབས་སུ་རྟ་དཀར་ཕྲུམ་དམར་བཅིབས༔ དགྲ་བགེགས་དམ་ཉམས་རྡུལ་དུ་རློག༔ སྤྱི་བདུད་རྒྱལ་པོ་སྐུ་མདོག་དཀར༔ རྒྱ་བྱ་དཀར་པོའི་ཁྲབ་སློག་གསོལ༔ ཕྱག་ན་ཤེལ་མདུང་རལ་གྲི་བསྣམས༔ ཆིབས་སུ་རྡོ་རྟ་སྔོན་པོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ལྷོ་ཕྱོགས་སྲིད་པའི་རྒྱལ་མོ་ནི༔ དཀར་མོ་དར་དཀར་གོ་ཟུ་གསོལ༔ ཕྱག་ན་འཁོར་ལོ་མེ་ལོང་བསྣམས༔ ཆིབས་སུ་ནམ་མཁའི་འབྲུག་ལ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ མཐིང་ནག་ཨེ་ཀ་ཙ་ཏི་ནི༔ སྐུ་ལ་དར་ནག་གོ་ཟུ་གསོལ༔ ཕྱག་ན་ཙིཏྟ་སྤྱང་མོ་བསྣམས༔ ཆིབས་སུ་དྲེལ་རྟ་རྐང་གསུམ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ མཁའ་འགྲོ་ནག་མོ་མགྱོགས་བྱེད་མ༔ སྐུ་ལ་དར་ནག་གོ་ཟུ་གསོལ༔ ཕྱག་ན་རྒྱུ་ཞགས་མཚོན་གྲུ་བསྣམས༔ ཆིབས་སུ་བར་སྣང་རླུང་ལ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ ནུབ་ཕྱོགས་སྲིད་པའི་རྒྱལ་མོ་ནི༔ བན་ཆེན་བདུད་འདུལ་བེར་ནག་གསོལ༔ ཕྱག་ན་ཁྲག་ཐུན་ཡུངས་ཐུན་བསྣམས༔

ཆིབས་སུ་དྲེལ་ནག་མགོ་དགུ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ བྲག་བཙན་སྲོག་ཟན་དམར་པོ་ནི༔ སྐུ་ལ་དར་གྱི་རལ་ག་གསོལ༔ ཕྱག་ན་མདའ་གཞུ་བཙན་དར་བསྣམས༔ ཆིབས་སུ་བཙན་རྟ་དམར་པོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ བཙན་འགོང་དམར་པོ་ཟངས་སློག་གསོལ༔ ཕྱག་ན་ཤང་ལང་ཟངས་ཞགས་བསྣམས༔ ཆིབས་སུ་གཟའ་རྟ་དམར་པོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ བྱང་ཕྱོགས་སྲིད་པའི་རྒྱལ་པོ་ནི༔ བགེགས་རྒྱལ་བི་ནཱ་ཡ་ཀ་སྟེ༔ ནག་པོ་དར་ནག་གོ་ཟུ་གསོལ༔ ཕྱག་ན་ཁ་ཊྭཱཾ་ཐོད་ཁྲག་བསྣམས༔ ཆིབས་སུ་བདུད་རྟ་ནག་པོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ མུ་སྟེགས་ཀཱ་ལཱ་ནག་པོ་ནི༔ སྐུ་ལ་དར་ནག་བེར་ཆེན་གསོལ༔ ཕྱག་ན་རྩེ་གསུམ་ཐོད་ཁྲག་བསྣམས༔ ཆིབས་སུ་སེང་གེ་དཀར་མོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ བྱང་གི་ནག་པོ་བཀྲག་མེད་ནི༔ ཕྱག་ན་ཤང་ལང་མདའ་གཞུ་བསྣམས༔ ཆིབས་སུ་ཆུ་རྟ་མཆོང་རྒོད་ཆིབས༔ དམ་ཉམས་དགྲ་བགེགས་རྡུལ་དུ་རློག༔ ལྷ་ཆེན་ཚངས་པ་དཀར་པོ་ནི༔ སྐུ་ལ་བྱ་རྒོད་ཐུལ་པ་གསོལ༔ ཕྱག་ན་སྤུ་གྲི་ཉི་ཞགས་བསྣམས༔ ཆིབས་སུ་སེང་གེ་དཀར་མོ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ རྒྱལ་པོའི་སྡེ་དཔོན་པེ་ཧར་ནི༔ སྐུ་ལ་དོམ་གྱི་སློག་པ་གསོལ༔ ཕྱག་ན་བདུད་ཞགས་སྤུ་གྲི་བསྣམས༔ ཆིབས་སུ་བ་གླང་སྣ་རིང་བཅིབས༔ དམ་ཉམས་དགྲ་བགེགས་རྡུལ་དུ་རློག༔ སྐུ་ལྷ་གསང་བ་ཆེན་པོ་ནི༔ དཀར་པོ་སྤྲིན་དཀར་སློག་པ་གསོལ༔ ཕྱག་ན་རྡོ་རྗེ་རུ་མཚོན་བསྣམས༔ ཆིབས་སུ་ར་དཀར་གནམ་རུ་བཅིབས༔ དགྲ་བགེགས་དམ་ཉམས་རྡུལ་དུ་རློག༔ མགོན་པོ་མ་ཧཱ་ཀཱ་ལཱ་ནི༔ མཐིང་ནག་དར་ནག་བེར་ཆེན་གསོལ༔ ཕྱག་ན་བེང་ཆེན་གྲི་གུག་བསྣམས༔ ཆིབས་སུ་བདུད་རྟ་རྟིང་དཀར་བཅིབས༔ དགྲ་བགེགས་དམ་ཉམས་རྡུལ་དུ་རློག༔ རྒྱལ་བློན་ཕྱག་བརྙན་བསམ་མི་ཁྱབ༔ དྲེགས་པའི་སྡེ་དཔོན་འཁོར་བཅས་ཀྱིས༔ དམ་རྫས་བདུད་རྩིའི་མཆོད་པ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔

མ་མ་སརྦ་མ་ཙ་བྷྱོ༔ ཆེ་གེ་མོ་ཤ་ཏྲཱུཾ་ཧུར་ཐུཾ་ཛཿམཱ་ར་ཡ་རྦད༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ནི༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་གིས་འདིར་ཁུག་ལ༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་བཞིན་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་མགུལ་ནས་ཆིངས༔ ལྕགས་སྒྲོག་ཅན་གྱིས་ཡན་ལག་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་བྲལ་བར་མཛོད༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔ ཅེས་བརྗོད་དོ༔ ལྔ་བ་བདེན་སྟོབས་བརྗོད་པ་ནི༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། ཁྱད་པར་དུ་བཅོམ་ལྡན་འདས་རྒྱལ་བ་ཞི་ཁྲོ་རབ་འབྱམས། འཇིག་རྟེན་མཆོད་བསྟོད་ཀྱི་ལྷ་ཚོགས་ཁྲོ་བོ་དང་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཕོ་ཉ་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌།

བདེན་པ་ཆེན་པོའི་བྱིན་རླབས་ཀྱིས་སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ་གཟུགས་ལིངྒ་རུ་བྲིས་ཤིང༌༑ མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཞེས་དང་༔ ཨོཾ་བཛྲ་ཙཎྜ་སརྦ་དུཥྚཱཾ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང་༔ དེ་བཞིན་དུ༔ ཨ་པཱ་ན་ཡ་ཨ་པཱ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤྲི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད་དོ༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་དབྱིངས་རང་བྱུང་གྲུབ་པའི་ལྷ༔ དྲེགས་པ་རོལ་པའི་དུར་ཁྲོད་ནས༔ ཤིན་ཏུ་མི་བཟད་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ དཔལ་ཆེན་དྲེགས་པ་ཀུན་འདུལ་སྐུ༔ ཡབ་ཡུམ་སྲས་འཁོར་ཕོ་ཉར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔ ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ དྲེགས་པ་ཀུན་འདུལ་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཅེས་ཕུར་བུ་བཏབ༔ ཨོཾ་བཛྲ་ཙཎྜ་སརྦ་དུཥྚཱཾ་ཧཱུྂ་ཨེ་ཛཿབྷྱོ༔ དགྲ་བགེགས་ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ གིང་ཀ་ར་གིང་ཀ་ར༔ སརྦ་ཏྲི་ཛཿབྷྱོ༔ དགྲ་བགེགས་ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ བདུད་ཏྲ་མཱ་ར་ཡ་རྦད་སརྦ་དུ་ཛཿབྷྱོ༔ དགྲ་བགེགས་ཤ་ཏྲཱུཾ་ཧུར་ཐུཾ་ཛཿ

མཱ་ར་ཡ་རྦད༔ ཨ་བྷི་ཤུ་སརྦ་ཙ་ཛཿབྷྱོ༔ དགྲ་བགེགས་ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ པ་ཤ་མི་ཀི་ས་ཛཿ དགྲ་བགེགས་ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ ནཱ་ག་སརྦ་ཕུ་ཛཿབྷྱོ༔ དགྲ་བགེགས་ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ ཡཀྴ་སརྦ་ཀྵ་ཛཿབྷྱོ༔ དགྲ་བགེགས་ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ མ་མ་སརྦ་མ་ཛཿབྷྱོ༔ དགྲ་བགེགས་ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ ཅེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པ་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་འདི༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ལ་ཁཱ་ཧི༔ ཞེས་དབུལ་ལོ༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ འཇིག་རྟེན་མཆོད་བསྟོད་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔ རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་བཛྲ་ཙཎྜ་སརྦ་དུཥྚཱཾ་ཧཱུྂ་ཕཊ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧཱུྂ་༌། བཅོམ་ལྡན་ལྷ་མཆོག་དྲེགས་པ་ཀུན་འདུལ་ཡབ༔ དམ་ཉམས་དགྲ་བགེགས་ཕུང་པོ་ད་རོལ་ཅིག༔ དྲེགས་པ་ཕོ་མོའི་བཀའ་བསྒྱུར་དགྲ་ལ་ཟློག༔

ཡུམ་ཆེན་ཁྲོ་མོ་ཁམས་གསུམ་སྤྱི་འདུལ་མ༔ དམ་ཉམས་དགྲ་ཡི་སྐྱེ་མཆེད་ད་རོལ་ལ༔ དྲེགས་པ་ཕོ་མོའི་བཀའ་བསྒྱུར་དགྲ་ལ་ཟློག༔ དབང་ཕྱུག་མ་ཧཱ་དེ་ཝ་བཙུན་མོར་བཅས༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ ལྷ་སྲིན་སྡེ་བརྒྱད་བཀའ་བསྒྱུར་དགྲ་ལ་ཟློག༔ གཤིན་རྗེའི་སྡེ་དཔོན་ཡ་མ་རཱ་ཛ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ གཤིན་རྗེ་ཡོངས་ཀྱི་བཀའ་བསྒྱུར་དགྲ་ལ་ཟློག༔ མ་མོའི་སྡེ་དཔོན་སྲིད་པའི་རྒྱལ་མོ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ མ་མོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ བདུད་ཀྱི་སྡེ་དཔོན་རྐོས་རྗེ་དྲང་དཀར་ནི༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ བདུད་པོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ བདུད་མོའི་སྡེ་དཔོན་ནག་མོ་རེ་མ་ཏི༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ བདུད་མོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ རྒྱལ་པོའི་སྡེ་དཔོན་དགྲ་ལྷ་པེ་ཧར་ཏེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ རྒྱལ་པོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ གིང་གི་སྡེ་དཔོན་སྲོག་བདག་ཚངས་པ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ གིང་ཆེན་ཡོངས་ཀྱི་བཀའ་བསྒྱུར་དགྲ་ལ་ཟློག༔ དགྲ་ལྷའི་སྡེ་དཔོན་ཀུ་ལ་གསང་བ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ དགྲ་ལྷ་ཡོངས་ཀྱི་བཀའ་བསྒྱུར་དགྲ་ལ་ཟློག༔ གཟའ་ཡི་སྡེ་དཔོན་གཟའ་བདུད་རཱ་ཧུ་ལ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ གཟའ་བདུད་ཡོངས་ཀྱི་བཀའ་བསྒྱུར་དགྲ་ལ་ཟློག༔ སྲིན་པོའི་སྡེ་དཔོན་ནག་པོ་གློག་ཕྲེང་ཅན༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ སྲིན་པོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ སྲིན་མོའི་སྡེ་དཔོན་སྦལ་མགོ་ཁྲག་མིག་མས༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ སྲིན་མོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ གནོད་སྦྱིན་སྡེ་དཔོན་ཡཀྴ་མེ་དབལ་ནི༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ གནོད་སྦྱིན་ཡོངས་ཀྱི་བཀའ་བསྒྱུར་དགྲ་ལ་ཟློག༔

གནོད་སྦྱིན་སྡེ་དཔོན་མོན་མོ་ནག་མོ་ནི༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ གནོད་སྦྱིན་མོ་ཡི་བཀའ་བསྒྱུར་དགྲ་ལ་ཟློག༔ མགོན་པོའི་སྡེ་དཔོན་མ་ཧཱ་ཀཱ་ལཱ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ མགོན་པོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ རུ་ཏྲའི་སྡེ་དཔོན་རྡོ་རྗེ་བདུད་འདུལ་ནི༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ རུ་ཏྲ་ཡོངས་ཀྱི་བཀའ་བསྒྱུར་དགྲ་ལ་ཟློག༔ དམུ་བདུད་སྡེ་དཔོན་ནག་པོ་བཀྲག་མེད་དེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ དམུ་བདུད་ཡོངས་ཀྱི་བཀའ་བསྒྱུར་དགྲ་ལ་ཟློག༔ མུ་སྟེགས་སྡེ་དཔོན་གུ་ལང་ནག་པོ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ མུ་སྟེགས་ཡོངས་ཀྱི་བཀའ་བསྒྱུར་དགྲ་ལ་ཟློག༔ ལྷ་ཡི་སྡེ་དཔོན་ལྷ་རབ་ཤམ་པོ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ ལྷ་རྣམས་ཡོངས་ཀྱི་བཀའ་བསྒྱུར་དགྲ་ལ་ཟློག༔ གནམ་སྨན་སྡེ་དཔོན་ཐོག་གི་བུ་ཡུག་མ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ གནམ་སྨན་ཡོངས་ཀྱི་བཀའ་བསྒྱུར་དགྲ་ལ་ཟློག༔ མ་སངས་སྡེ་དཔོན་སྤྱི་བདུད་གུ་རུམ་ཙེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ མ་སངས་ཡོངས་ཀྱི་བཀའ་བསྒྱུར་དགྲ་ལ་ཟློག༔ འགོང་པོའི་སྡེ་དཔོན་ཡམ་ཤུད་དམར་པོ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ འགོང་པོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ བགེགས་ཀྱི་སྡེ་དཔོན་བི་ནཱ་ཡ་ཀ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ བགེགས་རྣམས་ཡོངས་ཀྱི་བཀའ་བསྒྱུར་དགྲ་ལ་ཟློག༔ མཁའ་འགྲོའི་སྡེ་དཔོན་ནག་མོ་མགྱོགས་བྱེད་མ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ མཁའ་འགྲོ་ཡོངས་ཀྱི་བཀའ་བསྒྱུར་དགྲ་ལ་ཟློག༔ ཀླུ་ཡི་སྡེ་དཔོན་ཀླུ་བདུད་མགོ་དགུ་པ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ ཀླུ་བདུད་ཡོངས་ཀྱི་བཀའ་བསྒྱུར་དགྲ་ལ་ཟློག༔ ཀླུ་མོའི་སྡེ་དཔོན་ཡཀྴ་ནག་པོ་སྟེ༔ དམ་ཉམས་དགྲ་བགེགས་ཤ་ཁྲག་འདི་རོལ་ལ༔ ཀླུ་མོ་ཡོངས་ཀྱི་བཀའ་བསྒྱུར་དགྲ་ལ་ཟློག༔

གྲུ་གསུམ་མཐིང་ནག་འབར་བའི་དཀྱིལ་འཁོར་ནས༔ འཇིག་རྟེན་མཆོད་བསྟོད་ལྷ་ཚོགས་འདིར་གཤེགས་ཤིག༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་༌། ཟློག་བྱེད་དྲེགས་པ་ཀུན་འདུལ་སྐུ༔ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིགས་སྔགས་དང་༔ སྡེ་བརྒྱད་དྲེགས་པའི་ངན་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔ ཞེས་དང་༔ ཨོཾ་བཛྲ་ཙཎྜ་སརྦ་དུཥྚཱཾ་ཧཱུྂ་ཕཊ༔ ཨེ་ཏྲི་མ་ཕུ༔ ཨོཾ་ཏྲཀ་རཀྴ་ནྲྀ་རྦད་བྷྱོ༔ ནཱ་ག་དུན་ཙི་ནྲྀ་རྦད་བྷྱོ༔ མ་ནུ་རཀྴ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནི་རཀྴ་ནྲྀ་རྦད་བྷྱོ༔ ཡཀྴ་ཁ་ཐུན་ནྲྀ་རྦད་བྷྱོ༔ ཁ་ཐུན་ཚལ་པ་ནྲྀ་རྦད་བྷྱོ༔ ཧྲིཾ་ཧྲིཾ་ནྲྀ་རྦད་བྷྱོ༔ ཁ་ཐུན་རཀྴ་བྷྱོ་ཟློག༔ ཨ་དུ་རུ་ཡཀྴ་སྙིང་ལ་བྷྱོ་ཟློག༔ ཁ་ལ་ཁ་དུ་སྲོག་ལ་ཡ༔ ཁ་རཀ་ཡཀྴ་རྦད་སུ་ལ་ཡ༔ མ་མ་རཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ ཏྲི་ཁ་ཐུན་ཁ་ལ་ཁ་ཙེ་ཡཀྴ་རྦད༔ མ་ནྲྀ་ཛཿཁ་ཐུན་རྦད༔ ཛཿནྲྀ་རཀྴ་སྙིང་ལ་རྦད༔ བྷི་རི་ཙ་ནི་རཱུ་པ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔

མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ཏྲི་དགྲ་བོའི་སྲོག་ལ་རྦད༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་ཁ་བྷྱོ༔ དགྲ་ལ་ཕུར་ཁ་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྲིང་མོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་མ་མོ་བྷྱོ༔ དགྲ་ལ་རཱ་ཛ་བྷྱོ༔ དགྲ་ལ་ཐེའུ་རང་བྷྱོ༔ དགྲ་ལ་འགོང་པོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་ཡཀྴ་བྷྱོ༔ དགྲ་ལ་གྲཱི་བ་བྷྱོ༔ དགྲ་ལ་ནཱ་ག་བྷྱོ༔ དགྲ་ལ་ཡ་མ་བྷྱོ༔ དགྲ་ལ་རུ་ཏྲ་བྷྱོ༔ དགྲ་ལ་བིགྷྣཱཾ་བྷྱོ༔ དགྲ་ལ་རྨུ་བྷྱོ༔ དགྲ་ལ་མ་ཧཱ་ཀཱ་ལཱ་སརྦ་བྷྱོ་ཟློག༔ དགྲ་ལ་སརྦ་བྷྱོ་ཟློག༔ དགྲ་བོ་ཆེ་གེ་མོས་བཏང་བའི་ཕུར་ཁ་བྷྱོ་ཟློག༔ ཟོར་ཁ་ཟློག༔ བྱོལ་ཁ་ཟློག༔ དམོད་ཁ་ཟློག༔ རྦོད་གཏོང་ཟློག༔ རྦད་ཁ་ཟློག༔ མནན་ཁ་ཟློག༔ གཏད་ཁ་ཟློག༔ ཁྲམ་ཁ་ཟློག༔ རྦད་འདྲེ་ཟློག༔ རྦོད་གཏོང་ཟློག༔ བསམ་ངན་ཐམས་ཅད་དགྲ་ལ་བྷྱོ་བྷྱོ་ཟློག་ཟློག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ ཡཀྴ་ཁ་ཐུན་ནྲྀ་རྦད་བྷྱོ༔ ཁ་ཐུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡཱ༔ ཁ་ས་ག་ཤ་རྦད་སུ་ཡ༔ མ་མ་རཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ༔ ཏྲི་ཁ་ཐུན་ཁལ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཡ་ཨཾ་ཀུ་ཤ་སྙིང་ལ་རྦད༔ མ་ནྲྀ་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ ལྷ་མ་སྲིན་སྡེ་བརྒྱད་ཀྱི་ཆད་པ་ཐམས་ཅད་དགྲ་ལ་བྷྱོ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔

བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐམ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་གདབ་བོ༔ བཅུ་གཅིག་པ་ཟོར་བསྐུལ་བ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲཱིཿ བཛྲ་ཀཱི་ལི་ཀཱི་ལ་ཡ་མ་ཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ བཛྲ་སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛ་མཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛཿ སརྦ་དུཥྚཱཾ་བྷྱོ༔

ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་ར་ཡ༔ ནཱ་ག་དུ་ཚིནྡྷ་ཚིནྡྷ༔ མི་ལི་མི་ལི༔ བྷནྡྷ་བྷནྡྷ་ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཡ་ཧཱུྂ་ཕཊ༔ ས་མ་ཡ་ཨ་ཏི་ཀྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ་བྷྱོ་ཟློག་ཟློག༔ ཅེས་བརྗོད་དོ༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། འཇིག་རྟེན་མཆོད་བསྟོད་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་མཛོད༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་བ་ནི༔ ཧོཿ དྲེགས་པ་རོལ་པའི་དུར་ཁྲོད་ཆེན་པོ་ན༔ ཡབ་ལྷ་མཆོག་དྲེགས་པ་ཀུན་འདུལ༔ ཡུམ་ཁྲོ་མོ་ཁམས་གསུམ་སྤྱི་འདུལ་མ༔ དབང་ཕྱུག་མ་ཧཱ་དེ་ཝ༔ བཙུན་མོ་ཨུ་མ་དེ་ཝཱི༔ དགེ་བསྙེན་རྡོ་རྗེ་ལེགས་པ༔ ཆོས་སྐྱོང་མགོན་པོ་ནག་པོ༔ བསྟན་སྲུང་ལྷ་སྲིན་སྡེ་བརྒྱད༔ དཀར་པོ་གིང་༔ ནག་པོ་བདུད༔ དམར་པོ་བཙན༔ དྲག་པོ་གཟའ༔ ནད་གཏོང་མ་མོ༔ སྲོག་གཅོད་སྲིན་པོ༔ སྨྱོ་འབོག་རྒྱལ་པོའི་ཚོགས་ལ་སོགས་ཏེ༔ འཇིག་རྟེན་མཆོད་བསྟོད་ཀྱི་ལྷ་ཚོགས་སུམ་ཅུ་རྩ་གཉིས་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ༔ རྒྱུ་སྦྱོར་ཡོན་བདག་འཁོར་དང་བཅས་པ་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆག་ཆེ་ཉམ་ང་རྦད་འདྲེ་རྦོད་གཏོང་མོ་ངན་རྨིས་ལྟས་མཚན་མ་ངན་པ་ཐམས་ཅད་ཕྱིར་ཟློག་ཅིག༔ བསྟན་པ་བཤིག་པའི་དགྲ་ལ་རྦད་ཅིང་གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་སུ་བཅོལ་བ་ནི༔

སངས་རྒྱས་ཀྱི་བསྟན་པ་རིན་པོ་ཆེ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔ སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་དགྲ་བགེགས་བྱད་མ་གདུག་པ་ཅན་ཐམས་ཅད་ཐལ་བའི་རྡུལ་དུ་རློགས་ཤིག༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ འཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་དགུ་པ་དམོད་པ་དྲག་སྔགས་ཀྱི་ལྷ་ཚོགས་ཀྱི་ཟློག་པའི་ཕྲིན་ལས་གཞུང་བསྲང་བ་ལ་བཅུ་གསུམ་སྟེ༔ དང་པོ་གཏོར་མ་འབུལ་བ་ནི༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ དམོད་པ་དྲག་སྔགས་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ དམོད་པ་དྲག་སྔགས་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ དམོད་པ་དྲག་སྔགས་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་ཡོ་བྱད་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ དམོད་པ་དྲག་སྔགས་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔ གཉིས་པ་སྤྱིར་བསྐུལ་བ་ནི༔ ཧཱུྂ་༌། དྲག་སྔགས་རོལ་པའི་དུར་ཁྲོད་ཆེན་པོ་ན༔ དཔལ་ལྡན་སྟོབས་ལྡན་ནག་པོ་ཡབ་ཡུམ་དང་༔

དྲག་སྔགས་དྲེགས་པའི་སྡེ་དཔོན་བཅོ་བརྒྱད་དང་༔ བཤན་པ་ལྷ་སྲིན་སྡེ་བརྒྱད་འཁོར་དང་བཅས༔ དམོད་པ་དྲགས་སྔགས་ལྷ་ཚོགས་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ ཅེས་སོ༔ གསུམ་པ་དམ་ཅན་སྒོས་སུ་བསྐུལ་བ་ནི༔ ཧཱུྂ་༌། ཤར་ཕྱོགས་འཆི་བདག་གཤིན་རྗེ་ཁྱོད༔ ཕྱག་ན་གྲི་གུག་ཐོད་ཁྲག་བསྣམས༔ དམ་ཉམས་དགྲ་བགེགས་རྡུལ་དུ་རློག༔ འཆི་བདག་གཤིན་རྗེ་ནག་མོ་ནི༔ ཕྱག་ན་གྲི་གུག་མི་མགོ་བསྣམས༔ དམ་ཉམས་དགྲ་བགེགས་རྡུལ་དུ་རློག༔ ལྷོ་ཕྱོགས་བདུད་པོ་མེ་ཡི་ཁ་རླངས་ཅན༔ ནག་པོ་ཁྲམ་ཤིང་བདུད་ཞགས་བསྣམས༔ དམ་ཉམས་དགྲ་བགེགས་རྡུལ་དུ་རློག༔ བདུད་མོ་ནག་མོ་ཁྲག་འཛག་མ༔ ཕྱག་ན་ཁྲམ་ཤིང་ཐོད་རློན་ཐོགས༔ དམ་ཉམས་དགྲ་བགེགས་རྡུལ་དུ་རློག༔ ནུབ་ཕྱོགས་སྲིན་པོ་གསོད་བྱེད་ནི༔ ཕྱག་ན་རལ་གྲི་ཐོད་ཁྲག་ཐོགས༔ དམ་ཉམས་དགྲ་བགེགས་རྡུལ་དུ་རློག༔ སྲིན་མོ་ཟ་བྱེད་ནག་མོ་ནི༔ ཕྱག་ན་གྲི་གུག་མི་མགོ་བསྣམས༔ དམ་ཉམས་དགྲ་བགེགས་རྡུལ་དུ་རློག༔ བྱང་ཕྱོགས་གནོད་སྦྱིན་གང་བ་བཟང་༔ སྔོན་པོ་རལ་གྲི་དར་ནག་བསྣམས༔ དམ་ཉམས་དགྲ་བགེགས་རྡུལ་དུ་རློག༔ གནོད་སྦྱིན་ཤ་ཟ་རལ་གཅིག་མ༔ དམ་ཉམས་དགྲ་བགེགས་རྡུལ་དུ་རློག༔ ལྷ་ཆེན་མ་ཧཱ་དེ་ཝ་ནི༔ དཀར་པོ་བ་དན་ཤེལ་གྲི་ཐོགས༔ དམ་ཉམས་དགྲ་བགེགས་རྡུལ་དུ་རློག༔ རུ་ཏྲ་ཐར་པ་ནག་པོ་ནི༔ ཕྱག་ན་མཆོད་གཏོར་ཐུན་གཏོར་བསྣམས༔ དགྲ་བགེགས་དམ་ཉམས་རྡུལ་དུ་རློག༔ དམུ་རྗེ་བཙན་པོ་ཆེན་པོ་ནི༔ ནག་པོ་དར་ནག་ཞགས་པ་བསྣམས༔ དམ་ཉམས་དགྲ་བགེགས་རྡུལ་དུ་རློག༔ མུ་སྟེགས་ཀཱ་ལཱ་ནག་པོ་ནི༔ ཕྱག་ན་ཁ་ཊྭཱཾ་ཏྲི་ཤཱུལ་བསྣམས༔ དམ་ཉམས་དགྲ་བགེགས་རྡུལ་དུ་རློག༔ སྟེང་གི་ཁྱབ་འཇུག་རཱ་ཧུ་ལ༔ ནག་པོ་ཁྲམ་ཤིང་དགྲ་སྟ་བསྣམས༔ དམ་ཉམས་དགྲ་བགེགས་རྡུལ་དུ་རློག༔ འོག་གི་ཀླུ་རྒྱལ་སོག་མ་མེད༔ སེར་པོ་བུམ་པ་རུ་སྦལ་བསྣམས༔

སྐུ་ལ་སྦྲུལ་ལྤགས་ན་བཟའ་གསོལ༔ དམ་ཉམས་དགྲ་བགེགས་རྡུལ་དུ་རློག༔ རྒྱལ་པོ་གནོད་མཛེས་དཀར་པོ་ནི༔ ཕྱག་ན་རལ་གྲི་དར་དཀར་བསྣམས༔ དམ་ཉམས་དགྲ་བགེགས་རྡུལ་དུ་རློག༔ འགོང་པོ་འཕྲུལ་འགྱེད་སེར་པོ་ནི༔ སྤྲུལ་པ་ལག་དགུ་འགྱེད་པ་སྟེ༔ དམ་ཉམས་དགྲ་བགེགས་རྡུལ་དུ་རློག༔ སྐྱེས་བུ་ཆེན་པོ་དཀར་པོ་ནི༔ ཕྱག་ན་དར་དཀར་དར་ནག་བསྣམས༔ ཀླུ་བཙན་དམར་པོ་ཆེན་པོ་ནི༔ ཕྱག་ན་བཙན་མདུང་བཙན་གྲི་བསྣམས༔ དམ་ཉམས་དགྲ་བགེགས་རྡུལ་དུ་རློག༔ ཀུན་ཀྱང་ཞིང་པགས་ན་བཟའ་གསོལ༔ ཞབས་ཀྱིས་དགྲ་བགེགས་མ་ལུས་གཟེར༔ བྲན་དང་ཡང་འཁོར་བསམ་མི་ཁྱབ༔ སྔགས་བདག་སྡེ་དཔོན་འཁོར་བཅས་ཀྱིས༔ དམ་རྫས་བདུད་རྩིའི་མཆོད་པ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔ གྲྀ་ཧ་གྲྀ་ཎ༔ སརྦ་པི་ཙི་ཏ༔ ཧྲིཾ་ཧྲིཾ་ཛཿ ཆེ་གེ་མོ་ནྲྀ་ཧུར་ཐུཾ་ཛཿམཱ་ར་ཡ་རྦད༔ ཅེས་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ནི༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་གིས་འདིར་ཁུག་ལ༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་བཞིན་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་མགུལ་ནས་ཆིངས༔ ལྕགས་སྒྲོག་ཅན་གྱིས་ཡན་ལག་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔

མགོན་སྐྱབས་གྲོགས་དང་བྲལ་བར་མཛོད༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔ ཅེས་བརྗོད་དོ༔ ལྔ་པ་བདེན་སྟོབས་བརྗོད་པ་ནི༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌། དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། ཁྱད་པར་དུ་བཅོམ་ལྡན་འདས་རྒྱལ་བ་ཞི་ཁྲོ་རབ་འབྱམས། དམོད་པ་དྲག་སྔགས་ཀྱི་ལྷ་ཚོགས་ཁྲོ་བོ་དང་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཕོ་ཉ་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌། བདེན་པ་ཆེན་པོའི་བྱིན་རླབས་ཀྱིས། སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ། དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ་གཟུགས་ལིངྒ་རུ་བྲིས་ཤིང༌། མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཨོཾ་བཛྲ་སརྦ་དུཥྚཱཾ་ཨེ་ཛཿབྷྱོ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། དེ་བཞིན་དུ། ཨ་པཱ་ན་ཡ་ཨ་པཱ་ན་ཡ༔ ཧ་ས་ན་ཡ་ཧ་ས་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤྲི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད་དོ༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་དབྱིངས་རང་བྱུང་གྲུབ་པའི་ལྷ༔ དྲག་སྔགས་རོལ་པའི་དུར་ཁྲོད་ནས༔ ཤིན་ཏུ་མི་བཟད་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ དཔལ་ཆེན་སྟོབས་ལྡན་ནག་པོའི་སྐུ༔ ཡབ་ཡུམ་སྲས་འཁོར་ཕོ་ཉར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔

ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། ཡོན་ཏན་རྒྱུད་ལས་བྱུང་བ་ཡི༔ དམོད་པ་དྲག་སྔགས་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔ སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཅེས་ཕུར་བུ་བཏབ༔ ཨོཾ་བཛྲ་ཙཎྜ་སརྦ་དུཥྚཱཾ་ཨེ་ཛཿཧཱུྂ་བྷྱོ༔ བཛྲ་སརྦ་དུཥྚཱཾ་ཨེ་ཙིཏྟ་ཧྲིཾ་ཧྲིཾ་ཛཿ དགྲ་བགེགས་ནྲྀ་ཧུར་ཐུཾཿམཱ་ར་ཡ་རྦད༔ ཡ་མ་སརྦ་ཙིཏྟ་ཧྲིཾ་ཧྲིཾ་ཛཿ དགྲ་བགེགས་ནྲྀ་ཧུར་ཐུཾ་ཛཿམཱ་ར་ཡ་རྦད༔ ནཱ་ག་རཀྴ་སརྦ་ཙིཏྟ་ཧྲིཾ་ཧྲིཾ་ཛཿ དགྲ་བགེགས་ནྲྀ་ཧུར་ཐུཾ་ཛཿམཱ་ར་ཡ་རྦད༔ དེ་ཝ་རཀྴ་སརྦ་ཙིཏྟ་ཧྲིཾ་ཧྲིཾ་ཛཿ དགྲ་བགེགས་ནྲྀ་ཧུར་ཐུཾ་ཛཿ མཱ་ར་ཡ་རྦད༔ རཱ་ཧུ་ལ་སརྦ་ཙིཏྟ་ཧྲིཾ་ཧྲིཾ་ཛཿ དགྲ་བགེགས་ནྲྀ་ཧུར་ཐུཾ་ཛཿ ཡཀྴ་སརྦ་ཙིཏྟ་ཧྲིཾ་ཧྲིཾ་ཛཿ དགྲ་བགེགས་ནྲྀ་ཏྲི་ཧུར་ཐུཾ་ཛཿ མཱ་ར་ཡ་རྦད༔ རཀྴ་སརྦ་ཙིཏྟ་ཧྲིཾ་ཧྲིཾ་ཛཿ དགྲ་བགེགས་ནྲྀ་ཧུར་ཐུཾ་ཛཿམཱ་ར་ཡ་རྦད༔ ཅེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་ཆེན་ཁྲག་འཐུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པ་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་འདི༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ལ་ཁཱ་ཧི༔ ཞེས་དབུལ་ལོ༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ དམོད་པ་དྲག་སྔགས་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔

རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་བཛྲ་སརྦ་དུཥྚཱཾ་ཨེ་ཛཿབྷྱོ་ཧཱུྂ་ཕཊ༔ སརྦ་དུཥྚཱཾ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧཱུྂ་༌། ལྷ་མཆོག་སྟོབས་ལྡན་ནག་པོ་ཆེན་པོ་ཡིས༔ དམ་ཉམས་དགྲ་བགེགས་རྣམ་ཤེས་ད་རོལ་ལ༔ དྲེགས་པ་ཕོ་མོའི་ཚོགས་རྣམས་གཟིར་ཞིང་ཟློག༔ ཡུམ་ཆེན་འབྱུང་བ་ལྔ་ཡི་བདག་མོ་ཡི༔ དམ་ཉམས་དགྲ་ཡི་འབྱུང་བའི་ལུས་འདི་རོལ༔ དྲེགས་པ་མོ་རྣམས་དབང་དུ་བསྡུས་ཤིང་ཟློག༔ འཆི་བདག་དྲེགས་པ་གཤིན་རྗེ་ནག་པོ་ཁྱོད༔ དམ་ཉམས་དགྲ་ཡི་སྙིང་ལ་ད་རོལ་ལ༔ གཤིན་རྗེ་རྣམས་ཀྱི་དམོད་པའི་མཚོན་ཆ་ཟློག༔ འཆི་བདག་གཤིན་རྗེའི་བཙུན་མོ་སྲོག་བདག་ཁྱོད༔ དམ་ཉམས་དགྲ་ཡི་སྙིང་ལ་ད་རོལ་ལ༔ གཤིན་རྗེ་མོ་ཡི་དམོད་པའི་མཚོན་ཆ་ཟློག༔ ཀཱ་ལ་ཡཀྴ་མུ་སྟེགས་སྔགས་ཀྱི་བདག༔ དམ་ཉམས་དགྲ་ཡི་སྙིང་ལ་ད་རོལ་ལ༔ མུ་སྟེགས་རྣམས་ཀྱི་དམོད་པའི་མཚོན་ཆ་ཟློག༔ བདུད་པོ་མེ་ཡི་ཁ་རླངས་སྔགས་ཀྱི་བདག༔ དམ་ཉམས་དགྲ་ཡི་སྙིང་ལ་ད་རོལ་ལ༔ བདུད་པོ་ཡོངས་ཀྱི་དམོད་པའི་མཚོན་ཆ་ཟློག༔ བདུད་མོའི་སྔགས་བདག་ནག་མོ་ཁྲག་འཛག་མ༔ དམ་ཉམས་དགྲ་ཡི་སྙིང་ལ་ད་རོལ་ལ༔ བདུད་མོ་ཡོངས་ཀྱི་དམོད་པའི་མཚོན་ཆ་ཟློག༔ རུ་ཏྲའི་མངའ་བདག་ཐར་པ་ནག་པོ་སྟེ༔ དམ་ཉམས་དགྲ་ཡི་སྙིང་ལ་ད་རོལ་ལ༔ རུ་ཏྲ་རྣམས་ཀྱི་དམོད་པའི་མཚོན་ཆ་ཟློག༔ ནག་པོ་གསོད་བྱེད་སྲིན་པོ་དམོད་པའི་བདག༔ དམ་ཉམས་དགྲ་ཡི་སྙིང་ལ་ད་རོལ་ལ༔ སྲིན་པོ་རྣམས་ཀྱི་དམོད་པའི་མཚོན་ཆ་ཟློག༔

སྲིན་མོའི་མངའ་བདག་ནག་མོ་གསོད་བྱེད་མ༔ དམ་ཉམས་དགྲ་ཡི་སྙིང་ལ་ད་རོལ་ལ༔ སྲིན་མོ་རྣམས་ཀྱི་དམོད་པའི་མཚོན་ཆ་ཟློག༔ གཟའ་ཡི་སྔགས་བདག་གཟའ་བདུད་རཱ་ཧུ་ལ༔ དམ་ཉམས་དགྲ་ཡི་སྙིང་ལ་ད་རོལ་ལ༔ གཟའ་བདུད་ཡོངས་ཀྱི་དམོད་པའི་མཚོན་ཆ་ཟློག༔ མ་ཧཱ་དེ་ཝ་ལྷ་ཡི་དམོད་པའི་བདག༔ དམ་ཉམས་དགྲ་ཡི་སྙིང་ལ་ད་རོལ་ལ༔ ལྷ་རྣམས་ཡོངས་ཀྱི་དམོད་པའི་མཚོན་ཆ་ཟློག༔ གནོད་སྦྱིན་སྔགས་བདག་གང་བ་བཟང་པོ་ནི༔ དམ་ཉམས་དགྲ་ཡི་སྙིང་ལ་ད་རོལ་ལ༔ གནོད་སྦྱིན་ཡོངས་ཀྱི་དམོད་པའི་མཚོན་ཆ་ཟློག༔ གནོད་སྦྱིན་མོ་ཡི་སྔགས་བདག་རལ་གཅིག་མ༔ དམ་ཉམས་དགྲ་བོའི་སྙིང་ལ་ད་རོལ་ལ༔ གནོད་སྦྱིན་མོ་ཡི་དམོད་པའི་མཚོན་ཆ་ཟློག༔ རྒྱལ་པོའི་སྔགས་བདག་ལེ་བྱིན་ཧར་ལེགས་ཏེ༔ དམ་ཉམས་དགྲ་ཡི་སྙིང་ལ་ད་རོལ་ལ༔ རྒྱལ་པོ་རྣམས་ཀྱི་དམོད་པའི་མཚོན་ཆ་ཟློག༔ བཙན་གྱི་སྔགས་བདག་ཡམ་ཤུད་དམར་པོ་སྟེ༔ དམ་ཉམས་དགྲ་ཡི་སྙིང་ལ་ད་རོལ་ལ༔ བཙན་རྒོད་རྣམས་ཀྱི་དམོད་པའི་མཚོན་ཆ་ཟློག༔ དམུ་ཡི་སྔགས་བདག་དམུ་རྗེ་བཙན་པ་སྟེ༔ དམ་ཉམས་དགྲ་ཡི་སྙིང་ལ་ད་རོལ་ལ༔ དམུ་བདུད་རྣམས་ཀྱི་དམོད་པའི་མཚོན་ཆ་ཟློག༔ འགོང་པོའི་སྔགས་བདག་ཁུ་ལེ་ལག་དགུ་སྟེ༔ དམ་ཉམས་དགྲ་ཡི་སྙིང་ལ་ད་རོལ་ལ༔ འགོང་པོ་རྣམས་ཀྱི་དམོད་པའི་མཚོན་ཆ་ཟློག༔ ཐེའུ་རང་སྔགས་བདག་རྡོ་རྗེ་ལེགས་པ་སྟེ༔ དམ་ཉམས་དགྲ་བོའི་སྙིང་ལ་ད་རོལ་ལ༔ ཐེའུ་རང་རྣམས་ཀྱི་དམོད་པའི་མཚོན་ཆ་ཟློག༔ གཞོན་ནུ་གཏུམ་པོ་ཀླུ་ཡི་སྔགས་བདག་སྟེ༔ དམ་ཉམས་དགྲ་བོའི་སྙིང་ལ་ད་རོལ་ལ༔ ཀླུ་རྣམས་ཡོངས་ཀྱི་དམོད་པའི་མཚོན་ཆ་ཟློག༔ གྲུ་གསུམ་མཐིང་ནག་འབར་བའི་དཀྱིལ་འཁོར་ནས༔ དམོད་པ་དྲག་སྔགས་ལྷ་ཚོགས་འདིར་གཤེགས་ལ༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔

མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ ཞེས་བརྗོད་དོ༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་༌། ཟློག་བྱེད་སྟོབས་ལྡན་ནག་པོ་ཡི༔ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིགས་སྔགས་དང་༔ སྡེ་བརྒྱད་དྲེགས་པའི་ངན་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔ ཞེས་དང་༔ ཨོཾ་བཛྲ་སརྦ་དུཥྚཱཾ་ཨེ་ཛཿབྷྱོ་ཧཱུྂ་ཕཊ༔ ཨོཾ་བཛྲ་སརྦ་དུཥྚཱཾ་ཨེཿཡཿ་མཿཐཿདུཿདུཿཨཿརཿརཿརཿནྲྀཿཀྵཿཀྵཿ་ཙཿཙཿཔཿཏྲིཿཏྲིཿཏྲིཿཕུཿ རྦོད་གཏོང་ས་མ་ཡ་བྷྱོ་ཟློག༔ སརྦ་དུཥྚཱཾ་མཱ་ར་ཡ༔ དགྲ་བོའི་སྙིང་ལ་དུན་ཏིང་བྷྱོ་ཟློག༔ ཀི་ལི་ཀཱི་ལ་ཡ་བྷྱོ་ཟློག༔ རཀྴ་ཙིཏྟ་ཡ་བྷྱོ་ཟློག༔ ཧུར་བུ་ཧུར་བུ་བྷྱོ་ཟློག༔ སྙིང་ཁྲག་ཙ་ལ་ཡ་བྷྱོ་ཟློག༔ ཙིཏྟ་བཾ་རིལ་བྷྱོ་ཟློག༔ ཁྲག་ཚལ་པ་བྷྱོ་ཟློག༔ ཙིཏྟ་ཡོ་ག་བྷྱོ་ཟློག༔ སརྦ་དུཥྚཱཾ་ཡ་མྱག་ཡ་ཡེ་རྔུབ་མུག་ཤི་ཀ་དུན་ཀ་དུན་ནྲྀ་ཧུར་ཐུཾ་ཛཿ དགྲ་བོའི་སྲོག་ལ་མཱ་ར་ཡ༔ རྦོད་ཟོར་སརྦ་བྷྱོ་ཟློག༔ དགྲ་བོ་ཆེ་གེ་མོས་བཏང་བའི་ཕུར་ཁ་ཟློག༔ ཟོར་ཁ་ཟློག༔ བྱོལ་ཁ་ཟློག༔ དམོད་མོ་ཟློག༔ རྦོད་གཏོང་ཟློག༔ རྦད་ཁ་ཟློག༔ མནན་ཁ་ཟློག༔ གཏད་ཁ་ཟློག༔ ཁྲམ་ཁ་ཟློག༔ རྦད་འདྲེ་རྦོད་གཏོང་བསམ་ངན་ཐམས་ཅད་བྷྱོ་ཟློག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྴ་ཁ་ཐུན་ནྲྀ་རྦད་བྷྱོ༔ ཁ་ཐུན་ཚལ་པ་ནྲི་རྦད་བྷྱོ༔

ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་རཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ་བྷྱོ༔ ཏྲི་ཁ་ཐུན་ཁལ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ནྲྀ་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ དགྲ་ལ་ཐུན་བྷྱོ༔ དགྲ་ལ་བྱད་བྷྱོ༔ དགྲ་ལ་ཟོར་ཁ་བྷྱོ༔ དགྲ་ལ་ཕ་བྷྱོ༔ དགྲ་ལ་མ་བྷྱོ༔ དགྲ་ལ་མིང་པོ་བྷྱོ༔ དགྲ་ལ་སྲིང་མོ་བྷྱོ༔ དགྲ་ལ་སྔགས་བྷྱོ༔ དགྲ་ལ་བདུད་བྷྱོ༔ དགྲ་ལ་བཙན་བྷྱོ༔ དགྲ་ལ་རྒྱལ་པོ་བྷྱོ༔ དགྲ་ལ་མ་མོ་བྷྱོ༔ དགྲ་ལ་དྲི་ཟ་བྷྱོ༔ དགྲ་ལ་གནོད་སྦྱིན་བྷྱོ༔ དགྲ་ལ་ནཱ་ག་བྷྱོ༔ དགྲ་ལ་གཤིན་རྗེ་བྷྱོ༔ དགྲ་ལ་མུ་སྟེགས་བྷྱོ༔ དགྲ་ལ་རྨུ་བྷྱོ༔ དགྲ་ལ་རཱ་ཧུ་ལ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔ བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐམ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བཟློག་ཅིང་བྷྱོས་གདབ་བོ༔ བཅུ་གཅིག་པ་ཟོར་བསྐུལ་བ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་བསྒྱུར༔ ཧཱུྂ་༌། ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔

བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲཱིཿ བཛྲ་ཀཱི་ལི་ཀཱི་ལ་ཡ་མ་ཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛཿམཱ་ར་ཡ་རྦད༔ སརྦ་རུ་ཏྲ་ཧྲིཾ་ཧྲིཾ་ཛཿ སརྦ་དུཥྚཱཾ་བྷྱོ༔ ཤ་ཏྲཱུཾ་ཧུར་ཐུཾ་ཛཿ མཱ་ར་ཡ་རྦད༔ དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་ར་ཡ༔ ནཱ་ག་དུ་ཚིནྡྷ་ཚིནྡྷ༔ མི་ལི་མི་ལི༔ བྷནྡྷ་བྷནྡྷ་ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཧཱུྂ་ཕཊ༔ ས་མ་ཡ་ཨ་ཏི་ཀྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ་བྷྱོ་ཟློག་ཟློག༔ ཅེས་བརྗོད་དོ༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། དམོད་པ་དྲག་སྔགས་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔

བཞེས་ཤིག་ལྷག་མ་མེད་པར་མཛོད༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་བ་ནི༔ ཧོཿ དྲེགས་པ་རོལ་པའི་དུར་ཁྲོད་ཆེན་པོ་ན༔ ཡབ་ལྷ་མཆོག་སྟོབས་ལྡན་ནག་པོ༔ ཡུམ་འབྱུང་བ་ལྔ་ཡི་བདག་མོ༔ འཆི་བདག་གཤིན་རྗེ་ནག་པོ༔ སྐྱེ་འགྲོ་སྲོག་གི་བདག་མོ༔ བདུད་པོ་མེའི་ཁ་རླངས༔ བདུད་མོ་ནག་མོ་ཁྲག་འཛག༔ སྲིན་པོ་གསོད་བྱེད་ནག་པོ༔ སྲིན་མོ་ནག་མོ་གསོད་བྱེད་མ༔ གནོད་སྦྱིན་གང་བ་བཟང་པོ༔ ཡུམ་ཤ་ཟ་རལ་གཅིག་མ༔ ལྷ་ཆེན་མ་ཧཱ་དེ་ཝ༔ རུ་ཏྲ་ཐར་པ་ནག་པོ༔ དམུ་རྗེ་བཙན་པོ་ཆེན་པོ༔ མུ་སྟེགས་ཀཱ་ལ་ཡཀྴ༔ གཟའ་རྒོད་ཁྱབ་འཇུག་ནག་པོ༔ ཀླུ་རྒྱལ་གཞོན་ནུ་གཏུམ་པོ༔ རྒྱལ་པོ་ལེ་བྱིན་ཧར་ལེགས༔ འགོང་པོ་ཁུ་ལེ་ལག་དགུ༔ སྐྱེས་བུ་རྡོ་རྗེ་ལེགས་པ༔ བཙན་རྒོད་ཡམ་ཤུད་དམར་པོ༔ བཤན་པ་ལྷ་སྲིན་སྡེ་བརྒྱད༔ འཆི་བདག་གཤིན་རྗེའི་བཤན་པ༔ ཌཱ་ཀི་མ་མོའི་བཤན་པ༔ ཆེ་གྲགས་ལྷ་ཡི་བཤན་པ༔ དྲག་རྩལ་གནོད་སྦྱིན་གྱི་བཤན་པ༔ ཁྲོ་གཏུམ་སྲིན་པོའི་བཤན་པ༔ དབང་ཆེན་གཟའ་ཡི་བཤན་པ༔ གཏད་ཁྲམ་ཀླུ་ཡི་བཤན་པ༔ གཞན་ཡང་ཕྱི་ཡི་ལྷ་མ་སྲིན་སྡེ་བརྒྱད༔ ནང་གི་ལྷ་མ་སྲིན་སྡེ་བརྒྱད༔ གསང་བའི་ལྷ་མ་སྲིན་སྡེ་བརྒྱད༔ སྦས་པའི་ལྷ་མ་སྲིན་སྡེ་བརྒྱད༔ ཡང་གསང་གཏེར་གྱི་ལྷ་མ་སྲིན་སྡེ་བརྒྱད༔ ལས་བྱེད་མྱུར་མགྱོགས་ཀྱི་ལྷ་མ་སྲིན་སྡེ་བརྒྱད༔ དྲག་པོ་སྔགས་ཀྱི་ལྷ་མ་སྲིན་སྡེ་བརྒྱད༔ བཏགས་ཆགས་ཀྱི་ལྷ་མ་སྲིན་སྡེ་བརྒྱད་ལ་སོགས་པའི་དམོད་པ་དྲག་སྔགས་ཀྱི་ལྷ་ཚོགས་ཉི་ཤུ་ཐམ་པ་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ༔ རྒྱུ་སྦྱོར་ཡོན་བདག་འཁོར་དང་བཅས་པ་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆག་ཆེ་ཉམ་ང་རྦད་འདྲེ་རྦོད་གཏོང་མོ་ངན་རྨིས་ལྟས་མཚན་མ་ངན་པ་ཐམས་ཅད་ཕྱིར་ཟློག་ཅིག༔

བསྟན་པ་བཤིག་པའི་དགྲ་ལ་རྦད་ཅིང་གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་སུ་བཅོལ་བ་ནི༔ སངས་རྒྱས་ཀྱི་བསྟན་པ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་དགོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔ སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ༔ ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་དགྲ་བགེགས་བྱད་མ་གདུག་པ་ཅན་ཐམས་ཅད་ཐལ་བའི་རྡུལ་དུ་རློགས་ཤིག༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ འཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་བཅུ་པ་དཔལ་གྱི་བཀའ་སྲུང་གི་ལྷ་ཚོགས་ཀྱི་བཟློག་པའི་ཕྲིན་ལས་གཞུང་བསྲང་བ་ལ་བཅུ་གསུམ་སྟེ༔ དང་པོ་གཏོར་མ་འབུལ་བ་ནི༔ ཧཱུྂ་༌། འཇིག་རྟེན་སྣོད་དུ་བཅུད་རྣམས་གཏོར་མར་བཅས༔ སྣང་སྲིད་ཐམས་ཅད་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ བཀའ་སྲུང་དམ་ཅན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཕུང་པོའི་སྣོད་དུ་དབང་པོའི་གཏོར་མར་བཅས༔ དུར་ཁྲོད་གཞལ་ཡས་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ བཀའ་སྲུང་དམ་ཅན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ བྷནྡྷ་ལྕང་ལོར་འབྲུ་བཅུད་གཏོར་མར་བཅས༔ དྲི་རོ་རེག་བྱ་མཆོད་པའི་ཡོ་བྱད་དེ༔ མཛེས་ཤིང་བཀྲ་བར་བཤམས་ནས་སུ༔ བཀའ་སྲུང་དམ་ཅན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ མཆོག་ཆེན་མཆོག་ཕྲན་ཤ་ལྔ་བདུད་རྩི་ལྔ༔ མཆོད་པའི་ཡོ་བྱད་སྣ་ཚོགས་རྣམས༔ མཛེས་ཤིང་བཀྲ་བར་བཤམས་ནས་སུ༔ བཀའ་སྲུང་དམ་ཅན་ལྷ་ཚོགས་ལ༔ གཉིས་སུ་མེད་པའི་ཚོགས་སུ་འབུལ༔ ཞེས་དབུལ་ལོ༔

གཉིས་པ་སྤྱིར་བསྐུལ་བ་ནི༔ ཧཱུྂ་༌། ཕྱི་ཡི་དཀྱིལ་འཁོར་བར་ཁྱམས་སོ་སོ་ན༔ དཔལ་གྱི་བཀའ་སྡོད་ཅི་བགྱིད་བཀའ་ཉན་ཚོགས༔ དབང་ཕྱུག་མཁའ་འགྲོ་གིང་དང་ལངྐ་དང་༔ འབར་བ་ཕོ་ཉ་མ་སྲིང་མཁའ་འགྲོའི་ཚོགས༔ དཔལ་གྱི་བཀའ་སྲུང་ཕོ་ཉ་ཐུགས་དམ་ཅན༔ མི་མངོན་དབྱིངས་ནས་སྐུ་བཞེངས་ཐུགས་དམ་བསྐུལ༔ རྨད་བྱུང་རོལ་པའི་སྨན་རཀ་གཏོར་མས་མཆོད༔ ཐུགས་དམ་རྒྱུད་བསྐུལ་ཕྲིན་ལས་རྣམ་བཞི་མཛོད༔ ཅེས་སོ༔ གསུམ་པ་དམ་ཅན་སྒོས་སུ་བསྐུལ་བ་ནི༔ རྒྱས་པར་བྱེད་ན༔ བྷྱོཿ སྲིན་མོ་སྨུག་ནག་ཐོད་རློན་འཆང་༔ ཚངས་པ་སེར་མོ་པདྨ་འཛིན༔ ལྷ་ཆེན་དཀར་ལྗང་ཏྲི་ཤཱུལ་འཛིན༔ རྟོག་འདོད་སྔོན་མོ་འཁོར་ལོ་འཛིན༔ གཞོན་ནུ་དམར་མོ་མདུང་ཐུང་འཛིན༔ བརྒྱ་བྱིན་དཀར་མོ་ཨིནྡྲ་གདེངས༔ རྡོ་རྗེ་སེར་མོ་བདུད་རྩི་འཐུང་༔ བདུད་རྩི་དམར་མོ་བུམ་པ་འཛིན༔ ཟླ་བ་དཀར་མོ་པུཎྜ་འཛིན༔ བེ་ཅོན་ལྗང་ནག་དབྱུག་ཏོ་འཕྱར༔ སྲིན་མོ་སྔོ་ནག་ཐོད་ཁྲག་འཐུང་༔ ཟ་བ་སེར་ནག་བ་སུ་འདྲེན༔ དགའ་བ་དཀར་མོ་ཀ་ལྟར་འཆང་༔ སྟོབས་ཆེན་དཀར་མོ་ཐོང་གཤོལ་འཛིན༔ རྡོ་རྗེ་སེར་མོ་སྤུ་གྲི་འཛིན༔ འདོད་པ་དམར་མོ་མདའ་གཞུ་འགེངས༔ ནོར་སྲུང་དཀར་མོ་བུམ་པ་འཛིན༔ རླུང་ལྷ་སྔོན་མོ་བ་དན་འཛིན༔ གསོད་བྱེད་དམར་མོ་རལ་གྲི་འཛིན༔ མི་མོ་དམར་མོ་གསལ་ཤིང་འཛིན༔ ཕག་མོ་ནག་མོ་མཆེ་ཞགས་ཐོགས༔ རྒན་བྱེད་དམར་མོ་ཞིང་ཟ་མ༔ སྣ་ཆེན་ལྗང་ནག་ཐོད་ཁྲག་འཐུང་༔ ཆུ་ལྷ་སྔོན་མོ་སྦྲུལ་ཞགས་འཛིན༔ རྡོ་རྗེ་ནག་མོ་ལྕགས་ཀྱུ་ཐོགས༔ རྡོ་རྗེ་སེར་མོ་ཞགས་པ་འཛིན༔ རྡོ་རྗེ་དམར་མོ་ལྕགས་སྒྲོག་འཛིན༔ རྡོ་རྗེ་ལྗང་ནག་དྲིལ་འཁྲོལ་བྱེད༔ མཁའ་འགྲོ་སུམ་ཅུ་རྩ་གཉིས་ནི༔ དཀར་མོ་རྡོ་རྗེ་མཁའ་འགྲོ་བརྒྱད༔ ལག་ན་རྡོ་རྗེ་ལྕགས་ཀྱུ་ཐོགས༔ སེར་མོ་རིན་ཆེན་མཁའ་འགྲོ་བརྒྱད༔ ལག་ན་རྡོ་རྗེ་ཞགས་པ་ཐོགས༔ དམར་མོ་པདྨ་མཁའ་འགྲོ་བརྒྱད༔ ལག་ན་རྡོ་རྗེ་ལྕགས་སྒྲོག་ཐོགས༔ སྔོན་མོ་ལས་ཀྱི་མཁའ་འགྲོ་བརྒྱད༔ ལག་ན་རྡོ་རྗེ་དྲིལ་བུ་ཐོགས༔

རྡོ་རྗེ་གིང་ཆེན་བཅོ་བརྒྱད་ནི༔ རྡོ་རྗེ་རིགས་ཀྱི་གིང་ཆེན་བཞི༔ དཀར་པོ་ལག་ན་ཤེལ་གྲི་ཐོགས༔ རིན་ཆེན་རིགས་ཀྱི་གིང་ཆེན་བཞི༔ སེར་པོ་ལག་ན་གསེར་གྲི་ཐོགས༔ པདྨ་རིགས་ཀྱི་གིང་ཆེན་བཞི༔ དམར་པོ་ལག་ན་ཟངས་གྲི་ཐོགས༔ ལས་ཀྱི་རིགས་ཀྱི་གིང་ཆེན་བཞི༔ སྔོན་པོ་ལག་ན་ལྕགས་གྲི་ཐོགས༔ སྣ་ཚོགས་རིགས་ཀྱི་གིང་ཆེན་གཉིས༔ སྣ་ཚོགས་མདོག་ཅན་རལ་གྲི་ཐོགས༔ ལངྐ་དྲུག་ཅུའི་ཐུགས་དམ་བསྐུལ༔ སྣ་ཚོགས་རིགས་ཀྱི་ལངྐ་སྟེ༔ གཡས་པ་རང་རིགས་ཕྱག་མཚན་ལ༔ གཡོན་པ་ཏྲི་ཤཱུལ་རྩེ་གསུམ་འཛིན༔ འབར་མ་བརྒྱད་ཀྱི་ཐུགས་དམ་བསྐུལ༔ འབར་མ་ཉི་མའི་ཞགས་པ་ཐོགས༔ འབར་མ་མེ་ཁྱེར་གློག་ཕྲེང་ཅན༔ འབར་མ་གཤིན་རྗེ་སྐར་མདའ་གཏོང་༔ འབར་མ་སྲིན་མོ་མདུང་ཐུང་འཕེན༔ འབར་མ་ཀླུ་མོ་ལྕེ་འབེབས་མ༔ འབར་མ་འཇིགས་བྱེད་ཁྱུང་ཐོགས་མ༔ འབར་མ་རླུང་བདག་རལ་གྲིའི་སྐྲ༔ འབར་མ་འཇིགས་བྱེད་བ་གླང་སྣ༔ ས་བདག་ཆེན་མོ་སུམ་ཅུ་གཉིས༔ ས་བདག་བདུད་འདུལ་ཆེན་མོ་བརྒྱད༔ དཀར་གསལ་ལྕགས་ཀྱུ་ཕུར་བུ་ཐོགས༔ ས་བདག་གཟའ་བདུད་ཆེན་མོ་བརྒྱད༔ སེར་མོ་ཞགས་པ་ཕུར་བུ་ཐོགས༔ ས་བདག་ཀླུ་འདུལ་ཆེན་མོ་བརྒྱད༔ དམར་མོ་ལྕགས་སྒྲོག་ཕུར་བུ་ཐོགས༔ ས་བདག་བཙན་འདུལ་ཆེན་མོ་བརྒྱད༔ སྔོན་མོ་དྲིལ་བུ་ཕུར་བུ་ཐོགས༔ ཕོ་ཉ་དྲུག་ཅུ་རྩ་བཞི་སྤྲུལ༔ རྡོ་རྗེ་རིགས་དང་པདྨའི་རིགས༔ རིན་ཆེན་རིགས་དང་ལས་ཀྱི་རིགས༔ ཕྱོགས་བཞིའི་ཕོ་ཉ་དྲུག་ཅུ་སྟེ༔ དཀར་སེར་དམར་ལྗང་རིགས་ཀྱི་མདོག༔ ལས་བཞི་རིགས་ཀྱི་ཕུར་བུ་སྒྲིལ༔ མ་མོ་བདུན་དང་སྲིང་མོ་བཞི༔ རྡོ་རྗེ་རིགས་ཀྱི་མ་དང་སྲིང་༔ ལག་ན་རྡོ་རྗེ་ཐོད་ཁྲག་ཐོགས༔ རིན་ཆེན་རིགས་ཀྱི་མ་དང་སྲིང་༔ ལག་ན་རིན་ཆེན་ཐོད་ཁྲག་ཐོགས༔ པདྨ་རིགས་ཀྱི་མ་དང་སྲིང་༔ ལག་ན་པདྨ་ཐོད་ཁྲག་ཐོགས༔ ལས་ཀྱི་རིགས་ཀྱི་མ་དང་སྲིང་༔ ལག་ན་རལ་གྲི་ཐོད་ཁྲག་ཐོགས༔ འབུམ་ཕྲག་ཡངས་པའི་མཁའ་འགྲོ་བསྐུལ༔ ཚངས་པའི་མཁའ་འགྲོ་འབུམ་ཕྲག་གཅིག༔ དེ་བཞིན་དྲི་ཟ་ཆེན་མོ་འབུམ༔

དྲང་སྲོང་མོ་དང་གྲུལ་བུམ་མོ༔ སྲིན་མོ་ཀླུ་མོ་རླུང་ལྷ་མོ༔ གནོད་སྦྱིན་དབང་ལྡན་ས་བདག་མོ༔ སྨན་མོ་ཤ་ཟ་བདུད་མོ་དང་༔ དཀར་མོ་འབུམ་དང་སེར་མོ་དང་༔ དམར་མོ་སྔོན་མོ་ནག་མོ་དང་༔ སྨུག་མོ་ཆེན་མོ་འབུམ་ཕྲག་སྟེ༔ འབུམ་ཕྲག་བསམ་གྱིས་མི་ཁྱབ་པ༔ ལ་ལ་གསེར་གྱི་རི་ལ་གནས༔ རྒྱ་མཚོའི་གནས་དང་རི་རབ་དང་༔ གླིང་ཆེན་བཞི་དང་གླིང་ཕྲན་བརྒྱད༔ ནམ་མཁའི་མཐོང་དང་ས་ཡི་འོག༔ དཔག་བསམ་ཤིང་དང་གངས་རིའི་རྩེ༔ ལ་ལ་ནམ་མཁའི་སྤྲིན་ལ་གནས༔ ཀུན་ཀྱང་ཆ་ལུགས་སྣ་ཚོགས་ཀྱིས༔ ལ་ལ་གཅན་གཟན་སྡེར་ཆགས་ཞོན༔ དེ་བཞིན་རྨིག་ཟླུམ་ཁ་དབྲག་དང་༔ མཆེ་བ་ཅན་དང་གཤོག་པ་ཅན༔ ལ་ལ་རླུང་དང་འབྲུག་ལ་ཞོན༔ དགུ་ཚིགས་གཞུང་དང་སྐར་མདའ་འོད༔ ལ་ལ་ཆུ་བོའི་གཞུང་ལ་ཞོན༔ དུས་དང་དུས་མིན་ཀུན་ཏུ་རྒྱུ༔ དུས་བཞིའི་དུས་ཚིགས་དུས་ཆེན་བརྒྱད༔ ནམ་གྱི་གུང་དང་ཉི་མའི་གུང་༔ ལ་ལ་ཟླ་བའི་ཟེར་ལ་རྒྱུ༔ མུན་པའི་སྨག་དང་གྲིབ་སོ་དང་༔ སྐྱ་རེངས་དམར་ཐག་དུས་སུ་རྒྱུ༔ ཕྱག་མཚན་རྣམ་པ་སྣ་ཚོགས་ཏེ༔ ལ་ལ་གསལ་བའི་མེ་ལོང་ཐོགས༔ དེ་བཞིན་དར་གྱི་གཡབ་མོ་དང་༔ ལྕགས་ཀྱུ་ཞགས་པ་ལྕགས་སྒྲོག་དྲིལ༔ ལ་ལ་མཚོན་ཆ་སྣ་ཚོགས་ཐོགས༔ བེ་ཅོན་བདུད་ཀྱི་ཁྲམ་ཤིང་དང་༔ ནད་རྐྱལ་བདུད་ཀྱི་ཤོ་རྡེལ་དང་༔ མཚོན་གྲུ་བྱ་དམར་བབ་པོ་དང་༔ མི་སྙིང་མི་མགོའི་ཐོད་ཕོར་དང་༔ མི་ལྤགས་རློན་པའི་རྒྱལ་མཚན་དང་༔ ལ་ལ་སྣ་ཚོགས་རུ་མཚོན་ཐོགས༔ ཏྲི་ཤཱུལ་ལ་དང་འཁོར་ལོ་དང་༔ གདུག་པའི་མཚོན་ཆ་སྣ་ཚོགས་ཐོགས༔ ཀུན་ཀྱང་སྲོག་གཅོད་དབུགས་འཕྲོག་ཅིང་༔ ཤ་ཟ་ཁྲག་འཐུང་མགོ་ལུས་འཕྲལ༔ ཀུན་གྱི་མདངས་དང་བཅུད་ལེན་མ༔ རྒྱལ་མོ་བློན་མོ་ཡང་གཡོག་མོ༔ ཞིང་སྐྱོང་མ་མོ་མཁའ་འགྲོ་དང་༔ དམག་དཔོན་བཞི་དང་སྲིང་མོ་བཞི༔ དབང་གི་གྲུ་འདེགས་ཆེན་མོ་བཞི༔ ས་བདག་སུམ་ཅུ་སོ་གཉིས་ཏེ༔ གནོད་སྦྱིན་ཤ་ཟ་འཕྲོག་མ་དང་༔ འཇིག་རྟེན་སྐྱོང་བ་བརྟན་མའི་ཚོགས༔ དཔལ་གྱི་བཀའ་སྲུང་ཐུགས་དམ་བསྐུལ༔ དམ་རྫས་ཤ་ཁྲག་གཏོར་མ་བཞེས༔

བསྟན་པ་བཤིག་པའི་དགྲ་བགེགས་སྒྲོལ༔ ཅེས་སོ༔ བསྡུས་པ་ནི༔ ཧཱུྂ་༌། དབང་ཕྱུག་གིང་དང་ལངྐ་འབར་མ་དང་༔ ཕོ་ཉ་མགྱོགས་མ་མ་བདུན་སྲིང་མོ་བཞི༔ ས་བདག་མཆེད་བཞི་མཁའ་འགྲོ་བརྟན་མའི་ཚོགས༔ དཔལ་གྱི་བཀའ་ཉན་དམ་ཅན་མང་པོའི་ཚོགས༔ དམ་རྫས་བདུད་རྩིའི་མཆོད་པ་འདི་བཞེས་ལ༔ ཡིད་ལ་གནག་པའི་དགྲ་བགེགས་མྱུར་དུ་སྒྲོལ༔ ཨོཾ་བཛྲ་སརྦ་ཡཀྴ་ས་མ་ཡ་ཧཱུྂ་ཕཊ༔ ཅེས་རྦད་ཅིང་བསྐུལ་ལོ༔ བཞི་པ་ཉ་བོ་དགུག་པ་ནི༔ ཧཱུྂ་༌། སངས་རྒྱས་བསྟན་ལ་རབ་ཞུགས་ཤིང་༔ བྱང་ཆུབ་མཆོག་ཏུ་སེམས་བསྐྱེད་ནས༔ དུས་གསུམ་རྒྱལ་བའི་གདུང་འཚོབ་པའི༔ རིག་འཛིན་རྣལ་འབྱོར་རྣམས་ལ་ནི༔ གནོད་ཅིང་གདུག་པའི་དགྲ་དང་བགེགས༔ བདུད་དང་བར་དུ་གཅོད་པ་དང་༔ དངོས་གྲུབ་འཕྲོག་ཅིང་འཚེ་བ་རྣམས༔ ཁྲོ་བོ་ཆེན་པོའི་བྱིན་རླབས་དང་༔ གསང་སྔགས་དྲག་པོའི་མཐུ་སྟོབས་ཀྱིས༔ ཡུད་ཙམ་ཞིག་གིས་འདིར་ཁུག་ལ༔ མངོན་སྤྱོད་ཚུལ་བཞིན་བསྒྲལ་བ་དང་༔ ལུས་ངག་རྡུལ་དུ་བཤིག་ནས་ཀྱང་༔ སྡུག་བསྔལ་ཉམས་སུ་མྱོང་བར་གྱིས༔ ང་ཡི་དབང་དུ་གྱུར་ནས་ཀྱང་༔ བསྒོ་བའི་བཀའ་བཞིན་ཉན་པར་གྱིས༔ བཅོམ་ལྡན་རྒྱལ་བ་ཞི་ཁྲོའི་ལྷ༔ འདི་ན་གནག་པའི་ལས་ཡོད་ཀྱི༔ བཞེངས་ཤིག་ཆོས་ཀྱི་དབྱིངས་ནས་བཞེངས༔ སྐྱོད་ཅིག་ཡུམ་གྱི་མཁའ་ནས་སྐྱོད༔ དམ་ཚིག་ཅན་གྱི་ཐུགས་དམ་བསྐུལ༔ ལྕགས་ཀྱུ་ཅན་གྱིས་སྙིང་ནས་ཟུང་༔ ཞགས་པ་ཅན་གྱིས་མགུལ་ནས་ཆིངས༔ ལྕགས་སྒྲོག་ཅན་གྱིས་ཡན་ལག་སྡོམས༔ དྲིལ་བུ་ཅན་གྱིས་རྡུལ་དུ་རློགས༔ མཐུ་དང་རྫུ་འཕྲུལ་འཕྲོག་ནས་ཀྱང་༔ མགོན་སྐྱབས་གྲོགས་དང་བྲལ་བར་མཛོད༔ བླ་སྲོག་རྣམ་ཤེས་གཟུགས་ལ་ཕོབ༔ ཟུང་ཞིག་རྒྱོབ་ཅིག་རྣམ་པར་ཆིངས༔ རིངས་པར་ཁུག་ལ་སྨྱོར་ཆུག་ཅིག༔ ལུས་ངག་རྡུལ་དུ་བརླགས་ནས་ཀྱང་༔ གཟུགས་ཕུང་རྔམས་པའི་ཞལ་དུ་སྟོབས༔ ཕོ་ཉ་ཀུན་གྱིས་ཕྲིན་ལས་མཛོད༔ ཅེས་བརྗོད་དོ༔ ལྔ་པ་བདེན་སྟོབས་བརྗོད་པ་ནི༔ ན་མོ། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌།

དགེ་འདུན་གྱི་བཀའ་བདེན་པ་དང༌། གསང་སྔགས་དང༌། རིགས་སྔགས་དང༌། གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། ཁྱད་པར་དུ་བཅོམ་ལྡན་འདས་རྒྱལ་བ་ཞི་ཁྲོ་རབ་འབྱམས། བཀའ་སྲུང་དམ་ཅན་གྱི་ལྷ་ཚོགས་ཁྲོ་བོ་དང་ཁྲོ་མོ་ཡབ་ཡུམ་སྤྲུལ་པ་བཀའ་སྡོད་ཕོ་ཉ་ཆོས་སྐྱོང་སྲུང་མ་རྣམས་ཀྱི་ཐུགས་རྗེ་དང་ཕྲིན་ལས་ཐོགས་པ་མེད་པའི་བཀའ་བདེན་པ་དང༌། བདེན་པ་ཆེན་པོའི་བྱིན་རླབས་ཀྱིས། སངས་རྒྱས་ཀྱི་བསྟན་པ་རིན་པོ་ཆེ་བཤིག་པ། དཀོན་མཆོག་གི་དབུ་འཕང་སྨོད་པ། བླ་མའི་སྐུ་ལ་བསྡོ་བ༑ དམ་ཉམས་པའི་དགྲ་བགེགས་གདུག་པ་ཅན་ཐམས་ཅད་སྐད་ཅིག་ཡུད་ཙམ་ཞིག་ལ་གཟུགས་ལིངྒ་རུ་བྲིས་ཤིང༌། མིང་བྱང་བུ་རུ་བཏབ་པ་འདི་ལ་ཁུག་ཅིག༔ བཛྲ་ཨཾ་ཀུ་ཤ་ཛཿ བཛྲ་པཱ་ཤ་ཧཱུྂ༔ བཛྲ་སྥོ་ཊ་བཾ༔ བཛྲ་གྷཎྚེ་ཧོཿ ཨཱ་ཝེ་ཤ་ཡ་ཨ༔ ཞེས་དང༌། ཨོཾ་བཛྲ་སརྦ་ཡཀྴ་ས་མ་ཡ་ཧཱུྂ་ཕཊ༔ ཨོཾ་བཛྲ་ཨཾ་ཀུ་ཤ་ཛཿ སོགས་དང༌། དེ་བཞིན་དུ། ཨ་པཱ་ན་ཡ་ཨ་པཱ་ན་ཡ༔ ཨཱ་ཝེ་ཤ་ཡ་ཨཱ་ཝེ་ཤ་ཡ༔ ཤྲི་ཏྲིན་ཧ་ན་ཡ་ཤྲི་ཏྲིན་ཧ་ན་ཡ༔ ཛྭ་ལ་པ་ཡ་ཛྭ་ལ་པ་ཡ༔ ཏ་ཐཱ་ཡ་ཏ་ཐཱ་ཡ༔ བྷནྡྷ་ཡ་བྷནྡྷ་ཡ༔ ཞེས་བརྗོད་དོ༔ དྲུག་པ་ཕུར་སྐོར་བྱ་བ་ནི༔ ཧཱུྂ་༌། ཆོས་དབྱིངས་རང་བྱུང་གྲུབ་པའི་ལྷ༔ སྲུང་མ་རོལ་པའི་དུར་ཁྲོད་ནས༔ ཤིན་ཏུ་མི་བཟད་སྐུར་སྟོན་པ༔ དཔལ་ཆེན་དྲག་པོའི་ཕྲིན་ལས་མཛོད༔ བཀའ་སྲུང་དམ་ཅན་རྒྱ་མཚོའི་ལྷ༔ ཡབ་ཡུམ་སྲས་འཁོར་ཕོ་ཉར་བཅས༔ གཡས་གཡོན་ཐབས་ཤེས་ཕུར་བུ་སྒྲིལ༔ སྲས་མཆོག་རིགས་ཀྱི་ཕུར་བུ་འདི༔ ཐོགས་མེད་རང་བྱུང་ལྷུན་གྱིས་གྲུབ༔ སྒྲིལ་བ་ཙམ་གྱིས་ལྷ་ཡང་འདར༔ རྡེག་པ་ཙམ་གྱིས་སྲིད་གསུམ་གཡོ༔ བཏབ་ན་ཁམས་གསུམ་ཐལ་བར་རློག༔ བཏབ་བོ་ཐེབ་པར་མཛོད་ཅིག་ཀཱི་ལ་ཡ༔ དགྲ་བགེགས་འབྱུང་པོ་སྒྲོལ་ཅིག་མཱ་ར་ཡ༔ ཧཱུྂ་༌། བཀའ་སྲུང་རྒྱུད་ལས་བྱུང་བ་ཡི༔ དཔལ་གྱི་བཀའ་སྲུང་སྤྲུལ་པ་སྟེ༔ འདེབས་བྱེད་ལས་ཀྱི་ཕུར་བུ་འབུམ༔ སྲིད་གསུམ་བྱད་མའི་སྙིང་ལ་ཐོབ༔ ཀཱི་ལ་ཡ་ཡི་སྒྲ་སྒྲོག་པ༔

སྲིད་པའི་ཕུར་བུ་བདག་གིས་བསྐུལ༔ བསྟན་པ་བཤིག་པའི་དགྲ་བགེགས་སྒྲོལ༔ ཅེས་ཕུར་བུ་བཏབ༔ ཨོཾ་བཛྲ་སརྦ་ཡཀྴ་ས་མ་ཡ་ཧཱུྂ་ཕཊ༔ དགྲ་བགེགས་ནྲྀ་ཧུར་ཐུཾ་ཛཿམཱ་ར་ཡ་རྦད༔ ཅེས་བརྗོད་དོ༔ བདུན་པ་དམར་སྦྲེང་བ་ནི༔ ཧཱུྂ་༌། ཉོན་མོངས་འཁོར་བ་དབྱིངས་སུ་བསྒྲལ་བའི་ཕྱིར༔ འཁོར་བའི་རྩ་བ་ཉོན་མོངས་གཟུང་འཛིན་ཁྲག༔ དུག་གསུམ་རུ་ཏྲ་བསྒྲལ་བའི་རཀྟའི་རྒྱུན༔ དུང་ཆེན་སྣོད་དུ་དམར་ཆེན་ཨརྒྷཾ་སྦྱར༔ དཔལ་གྱི་བཀའ་སྲུང་འཁོར་དང་བཅས་ལ་འབུལ༔ ཁམས་གསུམ་ཡོངས་སྒྲོལ་དཔའ་བོ་ཆེན་པོ་ཡིས༔ དུག་ལྔ་ཆགས་པ་ཁྲག་གི་མཚོ་ལ་རོལ༔ གཟུང་འཛིན་ཆགས་པས་མནར་བའི་དགྲ་བོ་འདི༔ ཆགས་མེད་བདེ་ཆེན་ས་ལ་འགོད་པར་ཤོག༔ མ་ཧཱ་མཱུ་ལ་རཀྟ་ལ་ཁཱ་ཧི༔ ཞེས་དབུལ་ལོ༔ བརྒྱད་པ་བསྟབ་པ་བྱ་བ་ནི༔ ཧཱུྂ་༌། བསྟབ་བོ་བསྟབ་བོ་ཞལ་དུ་བསྟབ༔ བཀའ་སྲུང་དམ་ཅན་ལྷ་ཚོགས་ཞལ་ཕྱེས་ཤིག༔ ནམ་མཁའ་གང་བའི་ཞལ་ཕྱེ་ལ༔ རི་རབ་ཙམ་གྱི་མཆེ་བ་གཙིགས༔ བར་སྣང་གང་བའི་ལྗགས་སྒྲིལ་ཅིག༔ ཆོས་དབྱིངས་སྟོང་ཉིད་ལྟོ་བ་རུ༔ མཆོད་རྫས་དགྲ་བགེགས་ཞལ་དུ་བསྟབ༔ ཞལ་དུ་བསྟབ་བོ་ཁ་རཾ་ཁཱ་ཧི༔ མགུལ་དུ་བསྒྲིལ་ལོ་ཨཱ་ར་ལི༔ དབྱིངས་སུ་བསྟིམ་མོ་ས་མ་ཡ༔ ཨོཾ་བཛྲ་སརྦ་ཡཀྴ་ས་མ་ཡ་ཧཱུྂ་ཕཊ༔ སརྦ་དུ་ཤ་ཏྲཱུཾ་མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ ཞེས་དབུལ་ལོ༔ དགུ་པ་བཟློག་པའི་ཕྲིན་ལས་གཞུང་བསྲང་བ་ནི༔ ཧཱུྂ་༌། དཀར་མོ་ཆེན་མོ་ཞི་བའི་ལས་བྱེད་བདུན༔ སེར་མོ་ཆེན་མོ་རྒྱས་པའི་ལས་བྱེད་བདུན༔ དམར་མོ་ཆེན་མོ་དབང་གི་ལས་བྱེད་བདུན༔ ལྗང་མོ་ཆེན་མོ་དྲག་པོའི་ལས་བྱེད་བདུན༔ དབང་ཕྱུག་ཆེན་མོ་ཉི་ཤུ་རྩ་བརྒྱད་ཀྱང་༔ དམ་ཉམས་དགྲ་ཡི་རྣམ་ཤེས་འདི་རོལ་ལ༔ ལྷ་ཆེན་ཉི་ཤུ་རྩ་བརྒྱད་གདུག་རྩུབ་ཟློག༔ རྡོ་རྗེ་རིགས་ཀྱི་མཁའ་འགྲོ་རྣམ་པ་བརྒྱད༔

དམ་ཉམས་དགྲ་ཡི་ཤ་ཁྲག་འདི་རོལ་ལ༔ ཤར་ཕྱོགས་དྲི་ཟའི་ཚོགས་ཀྱི་བཀའ་བསྒྱུར་ལ༔ དྲི་ཟའི་ཆད་པ་དམ་ཉམས་དགྲ་ལ་ཟློག༔ རིན་ཆེན་རིགས་ཀྱི་མཁའ་འགྲོ་རྣམ་པ་བརྒྱད༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ ལྷོ་ཕྱོགས་གཤིན་རྗེའི་ཚོགས་ཀྱི་བཀའ་བསྒྱུར་ལ༔ གཤིན་རྗེའི་ཆད་པ་སྡང་བའི་དགྲ་ལ་ཟློག༔ པདྨ་རིགས་ཀྱི་མཁའ་འགྲོ་རྣམ་པ་བརྒྱད༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ ནུབ་ཕྱོགས་ཀླུ་ཡི་ཚོགས་ཀྱི་བཀའ་བསྒྱུར་ལ༔ ཀླུ་ཡི་ཆད་པ་སྡང་བའི་དགྲ་ལ་ཟློག༔ ལས་ཀྱི་རིགས་ཀྱི་མཁའ་འགྲོ་རྣམ་པ་བརྒྱད༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ བྱང་ཕྱོགས་གནོད་སྦྱིན་ཚོགས་ཀྱི་བཀའ་བསྒྱུར་ལ༔ གནོད་སྦྱིན་ཆད་པ་སྡང་བའི་དགྲ་ལ་ཟློག༔ འབར་མ་གནོད་སྦྱིན་ཆེན་མོ་བརྒྱད་རྣམས་ཀྱང་༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ ལྷ་སྲིན་སྡེ་བརྒྱད་ཚོགས་ཀྱི་བཀའ་བསྒྱུར་ལ༔ སྡེ་བརྒྱད་ཆད་པ་སྡང་བའི་དགྲ་ལ་ཟློག༔ གིང་དང་ལངྐ་ཆུང་མར་བཅས་པ་ཡང་༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ དུར་ཁྲོད་བདག་མོ་རྣམས་ཀྱི་བཀའ་བསྒྱུར་ལ༔ སྲིན་པོ་སྲིན་མོའི་ཆད་པ་དམ་ཉམས་དགྲ་ལ་ཟློག༔ ས་བདག་བདུད་འདུལ་མ་མོ་རྣམ་པ་བརྒྱད༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ བདུད་སྣ་རིང་པོའི་ཚོགས་ཀྱི་བཀའ་བསྒྱུར་ལ༔ བདུད་ཀྱི་ཆད་པ་སྡང་བའི་དགྲ་ལ་ཟློག༔ ས་བདག་གཟའ་འདུལ་ཆེན་མོ་རྣམ་པ་བརྒྱད༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ གཟའ་རྒོད་མིག་དམར་ཆེན་པོའི་བཀའ་བསྒྱུར་ལ༔ གཟའ་ཡི་ཆད་པ་སྡང་བའི་དགྲ་ལ་ཟློག༔ ས་བདག་བཙན་འདུལ་ཆེན་མོ་རྣམ་པ་བརྒྱད༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ ཟླ་བ་འོད་དཀར་ཞེས་བྱའི་བཀའ་བསྒྱུར་ལ༔ བཙན་གྱི་ཆད་པ་སྡང་བའི་དགྲ་ལ་ཟློག༔ ས་བདག་ཀླུ་འདུལ་ཆེན་མོ་རྣམ་པ་བརྒྱད༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ ཀླུ་རྒྱལ་དགའ་བོ་ཞེས་བྱའི་བཀའ་བསྒྱུར་ལ༔ ས་བདག་ཀླུའི་ཆད་པ་སྡང་བའི་དགྲ་ལ་ཟློག༔ རིགས་བཞིའི་ཕོ་ཉ་དྲུག་ཅུ་རྩ་བཞི་ཡང་༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔

རིགས་ལྔ་ཕོ་ཉའི་ཚོགས་ཀྱི་བཀའ་བསྒྱུར་ལ༔ ཕྱོགས་བཞིའི་ཕོ་ཉ་རྣམས་ཀྱི་ཆད་པ་སྡང་བའི་དགྲ་ལ་ཟློག༔ མ་མོ་བདུན་དང་སྲིང་མོ་བཞི་རྣམས་ཀྱང་༔ དམ་ཉམས་དགྲ་བོའི་ཤ་ཁྲག་འདི་རོལ་ལ༔ ཕྱོགས་བཞིའི་དམ་སྲི་རྣམས་ཀྱི་བཀའ་བསྒྱུར་ལ༔ གྲོང་རྗེ་དཀར་པོའི་ཆད་པ་དགྲ་ལ་ཟློག༔ ཕོ་ཉ་འབུམ་ཕྲག་ཡངས་པའི་མཁའ་འགྲོ་མ༔ དམ་ཉམས་དགྲ་ཡི་ཤ་ཁྲག་འདི་རོལ་ལ༔ སྣང་སྲིད་མཁའ་འགྲོའི་ཚོགས་ཀྱི་བཀའ་བསྒྱུར་ལ༔ མ་མོ་མཁའ་འགྲོའི་ཆད་པ་དགྲ་ལ་ཟློག༔ ཤ་ཁྲག་རྒྱ་མཚོ་འཁྱིལ་བའི་དཀྱིལ་འཁོར་ནས༔ དཔལ་གྱི་བཀའ་སྡོད་ལྷ་ཚོགས་འདིར་གཤེགས་ཤིག༔ མི་ཤ་ཁྲག་གི་མཆོད་པ་འདི་བཞེས་ལ༔ དམ་ཉམས་འབྱུང་པོ་འདི་ལ་ད་རོལ་ཅིག༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ལ་ཁཱ་ཧི༔ མ་ཧཱ་ཙིཏྟ་ལ་ཁཱ་ཧི༔ མ་ཧཱ་གོ་རོ་ཙ་ན་ལ་ཁཱ་ཧི༔ མ་ཧཱ་ཀེཾ་ནི་རི་ཏི་ལ་ཁཱ་ཧི༔ མ་ཧཱ་བ་སུ་ཏ་ལ་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ མ་ཧཱ་པཉྩ་ཨ་མྲྀ་ཏ་ལ་ཁཱ་ཧི༔ ཞེས་བརྗོད་དོ༔ བཅུ་པ་བཟློག་ཅིང་བྷྱོས་གདབ་པ་ནི༔ ཧཱུྂ་༌། ཟློག་བྱེད་དཔལ་གྱི་བཀའ་སྲུང་ཚོགས༔ བྷྱོ་ཟློག་དྲག་པོའི་དུས་ལ་བབ༔ སངས་རྒྱས་བསྟན་ཞུགས་རྣལ་འབྱོར་ལ༔ ཕྱོགས་བཅུ་ཀུན་ནས་གདུག་པ་ཡི༔ བསམ་སྦྱོར་ངན་པའི་རིགས་སྔགས་དང་༔ སྡེ་བརྒྱད་དྲེགས་པའི་ངན་སྔགས་དང་༔ སྣང་སྲིད་ལྷ་འདྲེའི་རྦོད་གཏོང་དང་༔ དྲང་སྲོང་བཀའ་ཡི་དམོད་པ་དང་༔ བན་བོན་འདུས་པའི་སྔགས་ཟོར་དང་༔ གཤིན་རྗེའི་འཁོར་ལོ་མ་མོའི་ཐུན༔ ཀླུ་ཡི་གཏད་མནན་ཕོ་ཉའི་ཟོར༔ མཐུ་བྲུབ་བྱད་དང་མི་ཁ་ངན༔ ལོ་ཟླ་ཞག་དང་ཟ་མའི་སྐག༔ དུས་མིན་འཆི་བ་ལ་སོགས་རྣམས༔ བྱད་མ་དགྲ་བགེགས་རྣམས་ལ་བྷྱོ༔ བྷྱོ་བྷྱོ་སྡང་བའི་དགྲ་ལ་བྷྱོ༔ བྷྱོ་བྷྱོ་གནོད་པའི་བགེགས་ལ་བྷྱོ༔ བྷྱོ་བྷྱོ་བར་ཆད་བདུད་ལ་བྷྱོ༔ ཞེས་དང༌། ཨོཾ་བཛྲ་སརྦ་ཡཀྴ་ས་མ་ཡ་ཧཱུྂ་ཕཊ༔ ཤྲཱི་མ་ཧཱ་ཀྲོ་དྷ་བྷྱོ་ཟློག༔ ཨོཾ་ཨཱ་ཡུཿནྲྀ་ཤ་སརྦ་ཤ་བྷྱོ་ཟློག༔ བཛྲ་ཙཀྲ་ཝརྟི་བྷྱོ་ཟློག༔ ལོ་ཀི་ཡནྟྲ་བྷྱོ་ཟློག༔ མནྟྲ་བྷྱོ་ཟློག༔

ཏནྟྲ་ཏནྟྲ་བྷྱོ་ཟློག༔ ཡ་མ་རཱ་ཙ་བྷྱོ་ཟློག༔ ཧ་ན་ཧ་ན་བྷྱོ་ཟློག༔ པ་ཤ་རཱ་ཧུ་ལ་བྷྱོ་ཟློག༔ ད་ཤ་གྲཱི་བ་བྷྱོ་ཟློག༔ པ་ཙ་པ་ཙ་བྷྱོ་ཟློག༔ བྷནྡྷ་བྷནྡྷ་བྷྱོ་ཟློག༔ ཧ་ཡ་གྲཱི་བ་བྷྱོ་ཟློག༔ ཧུ་ལུ་ཧུ་ལུ་བྷྱོ་ཟློག༔ ཀྲི་ཀྲི་ཕྲེང་ཕྲེང་བྷྱོ་ཟློག༔ ཏིཥྚ་ཏིཥྚ་བྷྱོ་ཟློག༔ རཀྴ་གྲཱི་བ་བྷྱོ་ཟློག༔ ཚིནྡྷ་ཚིནྡྷ་བྷྱོ་ཟློག༔ རཱ་ཙ་ས་མ་ཡ་བྷྱོ་ཟློག༔ བྷནྡྷ་བྷནྡྷ་བྷྱོ་ཟློག༔ ཤུ་ཤུ་ཡཀྴ་བྷྱོ་ཟློག༔ བྷ་ན་བྷ་ན་བྷྱོ་ཟློག༔ ཀ་ན་ར་ཙ་བྷྱོ་ཟློག༔ ཐུན་བྷྱོ་ཐུན་བྷྱོ༔ ས་དུ་ཏྲི་ཏྲ་དུ་ཏྲི་མཱ་ར་ཡ་བྷྱོ་ཟློག༔ བཛྲ་ཀ་ཡ་གླིང་བྷྱོ་ཟློག༔ བཛྲ་ཧི་བཾ་གརྦྷ་ཡ་བྷྱོ་ཟློག༔ ཏྲཀ་ཏྲཀ་ཏ་ཤིག་ཤིག་ཡ་ཤིན་བྷྱོ་ཟློག༔ བཛྲ་ཧེ་ས་ཀ་ནན་བྷྱོ་ཟློག༔ ཧ་དེ་ཝ་ཏི་པི་རི་ཡ་ཚ་ཙ་བྷྱོ་ཟློག༔ ཏྲི་ཁ་ལ་ཡན་ཏེ་བྷྱོ་ཟློག༔ ཚར་ཏི་ཐུཾ་ཛ་ཡ་བྷྱོ་ཟློག༔ རཀྨོ་རཀྨོ་བྷྱོ་ཟློག༔ དགྲ་བོའི་སྲོག་ལ་སླར་ལ་བྷྱོ་ཟློག༔ ཏེ་ཧེད་བྷྱོ་ཟློག༔ ཡ་མཱནྟ་ཀ་བྷྱོ་ཟློག༔ མ་མ་ཏ་ཀན་བྷྱོ་ཟློག༔ ཁ་ཡན་ཁུམ་བྷྱོ་ཟློག༔ དགྲ་བོའི་སྲོག་ལ་རྒྱུགས་རྒྱུགས༔ སླར་ནན་བྷྱོ་ཟློག༔ མ་མོ་ར་ཙ་བྷྱོ་ཟློག༔ ཨེ་ཀ་དུ་ན་བྷྱོ་ཟློག༔ མ་ཧཱ་ཀཱ་ལཱ་བྷྱོ་ཟློག༔ ནཱ་ག་དུ་ན་བྷྱོ་ཟློག༔ མ་ཧཱ་དུ་ན་བྷྱོ་ཟློག༔ ས་ག་དུ་ན་བྷྱོ་ཟློག༔ སུམ་ཏྲི་དུ་ན་བྷྱོ་ཟློག༔ རཀྟི་ཕོར་དུ་ན་བྷྱོ་ཟློག༔ མ་མོ་དུན་ཏྲི་བྷྱོ་ཟློག༔ རཀྴ་ཡཀྴ་བྷྱོ་ཟློག༔ ཡཀྴ་མེ་རུ་ཙེ་བྷྱོ་ཟློག༔ སརྦ་ཤུ་ཏ་བྷྱོ་ཟློག༔ ད་ཤ་མུ་ཁ་བྷྱོ་ཟློག༔ ཌཱ་ཀི་ནཱི་དྷ་ཡ་བྷྱོ་ཟློག༔ ཡ་མ་ཐོད་བསྒྱུར་བྷྱོ་ཟློག༔ ཡ་མ་ཐོད་ཁྲོལ་བྷྱོ་ཟློག༔ ཕ་ལ་བྷི་བྷྱོ་ཟློག༔ ཨ་མ་ལ་བྷྱོ་ཁ་ན་ས་མ་ཡ་ཧྲཱིཿབྷྱོ་ཟློག༔ དགྲ་བོའི་སྙིང་ལ་དུམ་བུ་དུམ་བུ་བྷྱོ་ཟློག༔ ཐུཾ་ཐུཾ་མ་ཡཱ་མ་ཡཱ་ཏེ་རྦུད་བྷྱོ་ཟློག༔ ཨ་ཏ་ཤ་ལ་རཱ་ཛ་བཾ་ཀ་ན་ཀཾ་པཱ་མ་ཕཊ་བྷྱོ་ཟློག༔ ཧ་ཤ་ཛ་ལ་བྷི་ཤ་ཧ་ལ་ཧ་ལ་ཧཱུྂ་བྷྱོ་ཟློག༔ རྦོད་ཟོར་སརྦ་བྷྱོ་ཟློག༔ དགྲ་བོ་ཆེ་གེ་མོས་བཏང་བའི་ཕུར་ཁ་ཟློག༔

ཟོར་ཁ་ཟློག༔ བྱོལ་ཁ་ཟློག༔ དམོད་ཁ་ཟློག༔ རྦོད་གཏོང་ཟློག༔ རྦད་འདྲེ་ཟློག༔ མནན་ཁ་ཟློག༔ གཏད་ཁ་ཟློག༔ ཁྲམ་ཁ་ཟློག༔ རྦད་འདྲེ་རྦོད་གཏོང་བསམ་པ་ངན་པ་ཐམས་ཅད་བྷྱོ་ཟློག༔ ལྟས་ངན་བརྒྱད་ཅུ་རྩ་གཅིག་ཟློག༔ ཡེ་འབྲོག་སུམ་བརྒྱ་དྲུག་ཅུ་ཟློག༔ གློ་བུར་བདུན་བརྒྱ་ཉི་ཤུ་ཟློག༔ བཞི་བརྒྱ་རྩ་བཞིའི་ནད་རིགས་ཟློག༔ ཡས་ཀྱི་བདུད་དུ་གཡོས་པ་ཟློག༔ མས་ཀྱི་སྲི་རུ་ལངས་པ་ཟློག༔ དཔྲལ་བའི་གཤེད་དུ་འཁོར་བ་ཟློག༔ ལྟག་པའི་བདུད་དུ་བབ་པ་ཟློག༔ ཆོས་པས་བྱས་པའི་ཆོས་ཟོར་ཟློག༔ སྔགས་པས་བྱས་པའི་སྔགས་ཟོར་ཟློག༔ སྐྱེ་བོས་བྱས་པའི་མདའ་ཟོར་ཟློག༔ གཙོ་བོས་བྱས་པའི་གྲོས་ངན་ཟློག༔ བུད་མེད་བྱས་པའི་དམོད་ཟོར་ཟློག༔ བདག་ཅག་འཁོར་དང་བཅས་པ་ལ་སྡང་བར་བྱེད་པའི་དགྲ་བགེགས་ཐམས་ཅད་མེད་པར་གྱུར་ཅིག༔ བརླག་པར་གྱུར་ཅིག༔ ཞི་བར་གྱུར་ཅིག༔ ཀུན་ཏུ་ཞི་བར་གྱུར་ཅིག༔ ཨོཾ་ཏྲཀ་རཀྴ་ཁ་འདར་ནྲྀ་རྦད་བྷྱོ༔ ཁ་ལ་ཛཿཐུན་ནྲྀ་རྦད་བྷྱོ༔ ནཱ་ག་ཤུ་ཙེ་ནྲྀ་རྦད་བྷྱོ༔ ཤནྟིཾ་པ་ནྲྀ་རྦད་བྷྱོ༔ མ་ནྲྀ་རཀྴ་ནྲྀ་རྦད་བྷྱོ༔ ཡཀྴ་ཁ་ཐུན་ནྲྀ་རྦད་བྷྱོ༔ ཁ་ཐུན་ཚལ་པ་ནྲྀ་རྦད་བྷྱོ༔ ཧྲི་ཏྲི་ཛྭ་ལ་ནྲྀ་རྦད་བྷྱོ༔ སྲིད་པ་ཕོ་རྒྱུད་དྲེགས་པའི་ཆད་པ་དགྲ་ལ་བྷྱོ་བྷྱོ༔ ཛ་ཁ་ཐུན་ཁ་ལ་ཡཀྴ་ཡ༔ དུ་ར་ཡཀྴ་སྙིང་ལ་ཡ༔ ཁལ་ཙེ་ནཱ་ག་སྲོག་ལ་ཡ༔ ཁ་ས་ག་ཤ་རྦད་སུ་ཡ༔ མ་མ་རཀྴ་ཁྲག་ལ་ཡ༔ ཧ་རི་ཁཱ་ཧི་ལས་ལ་ཡ༔ རཀྴ་ཡ༔ ཤུའོ་རཀྴ་དབུགས་ལ་ཡ༔ གྷྲཾ་བྷྱོ་ཏཾ་བྷྱོ་ལས་ལ་ཡ༔ མོ་རྒྱུད་མཁའ་འགྲོའི་ཆད་པ་དགྲ་ལ་བྷྱོ་བྷྱོ༔ ཏྲི་ཁ་ཐུན་ཁལ་ཙེ་ཡཀྴ་རྦད༔ མ་ནི་ཛ་ལ་ཁ་ལ་རྦད༔ མ་ནྲྀ་རཀྴ་སྙིང་ལ་རྦད༔ བྷི་རི་ཙ་ནི་གཟུགས་ལ་རྦད༔ སྙིང་ཁྲག་ཛ་ལ་སྲོག་ལ་རྦད༔ ཨ་ཀ་ཡཀྴ་སྲོག་ལ་རྦད༔ མཱ་ར་ཨཾ་ཀུ་ཤ་ཡ་སྙིང་ལ་རྦད༔ མ་ནི་རཀྴ་སྲོག་ལ་རྦད༔ ཀླུ་གཉན་དྲེགས་པའི་ཆད་པ་དགྲ་ལ་བྷྱོ་བྷྱོ༔ ལྷ་མ་སྲིན་སྡེ་བརྒྱད་ཀྱི་ཆད་པ་ཐམས་ཅད་དགྲ་ལ་བྷྱོ་བྷྱོ༔ བྱད་མ་དགྲ་བོའི་སྟེང་དུ་བྷྱོ༔ བྱད་མ་དགྲ་བོའི་སྟེང་དུ་ཟློག༔

བྱད་མ་དགྲ་བོའི་སྟེང་དུ་ནན༔ བྱད་མ་དགྲ་བོའི་ཁ་ཐམ༔ བྱད་མ་དགྲ་བོའི་ཀཱ་ཡ་ནན༔ བྱད་མ་དགྲ་བོའི་ཝཱཀ་ནན༔ བྱད་མ་དགྲ་བོའི་ཙིཏྟ་ནན༔ ཞེས་བྷྱོས་གདབ་བོ༔ བཅུ་གཅིག་པ་ཟོར་བསྐུལ་བ་ནི༔ ཧཱུྂ་༌། བཅོམ་ལྡན་དཔལ་དགུ་འབར་བ་ཡི༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་བསྒྱུར༔ ཧཱུྂ་༌། ཤར་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ལྷོ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། ནུབ་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཧཱུྂ་༌། བྱང་ཕྱོགས་ཕོ་ཉ་རབ་འབར་བ༔ མི་བཟད་སྤྲུལ་པ་ཡང་སྤྲུལ་ཚོགས༔ རབ་འཇིགས་རབ་ཏུ་རྔམ་པ་ཡི༔ བརྒྱ་ཕྲག་བརྒྱ་ཡི་ཚོགས་རྣམས་ཀྱིས༔ དགྲ་བགེགས་རྣམས་ལ་ཟོར་འདི་འཕེན༔ བཟློག་གོ་རབ་འབར་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཨོཾ་བཛྲ་མ་ཧཱ་ཀྲོ་དྷ་པདྨ་ཀྲོ་དྷཱི་ཤྭ་རཱི་ཨ་ཧྲཱིཿ བཛྲ་ཀཱི་ལི་ཀཱི་ལ་ཡ་མ་ཧཱ་ཡཀྴ་ཀཱ་ལ་རཱུ་པ་ཀརྨ་རཾ་རཾ་ཛྭ་ལ་རཾ་ཧཱུྂ་ཕཊ༔ བཛྲ་སརྦ་དུཥྚཱཾ་ཏྲིཀ་ནན༔ ཨེ་ཧུར་ཐུཾ་ཛཿམཱ་ར་ཡ་རྦད༔ སརྦ་རུ་ཏྲི་ཧྲིཾ་ཧྲིཾ་ཛ༔ སརྦ་དུཥྚཱཾ་བྷྱོ༔ ཤ་ཏྲཱུཾ་ཧུར་ཐུཾ་ཛཿམཱ་ར་ཡ་རྦད༔

དགྲ་བགེགས་དམ་སྲི་ནྲྀ་ཏྲི་རྦད་ཐུཾ༔ དྷ་ར་ཡ་དྷ་ར་ཡ༔ མཱ་ར་ཡ་མཱ་ར་ཡ༔ ནཱ་ག་དུ་ཚིནྡྷ་ཚིནྡྷ༔ མི་ལི་མི་ལི༔ བྷནྡྷ་བྷནྡྷ༔ ནཱ་ག་ནི་སྭཱ་ཧཱ༔ ཧཱུྂ་ཧ་ཧེ་ཕཊ་བྷྱོ༔ ཧྲྀ་ད་ཡ་མོ་ཧ་ཡ༔ པྲ་ཧ་ར་ཎ་ཧཱུྂ་ཕཊ༔ ས་མ་ཡ་ཨ་ཏི་ཀྲ་མ་ནི༔ ས་ར་ཎ་བྷྱོ༔ ཨ་ལ་ལ་བྷྱོ་བྷྱོ་ཟློག་ཟློག༔ ཅེས་བརྗོད་དོ༔ བཅུ་གཉིས་པ་བཅོལ་དམ་བྱ་བ་ནི༔ ཧཱུྂ་༌། བཀའ་སྲུང་དམ་ཅན་ལྷ་ཚོགས་ལ༔ དམ་ཉམས་དགྲ་བགེགས་འབྱུང་པོ་འདི༔ གསོད་ཅིང་བསྒྲལ་བར་བྱ་བའི་ཕྱིར༔ མགོ་ལུས་རྒྱན་དང་བཅས་པ་འབུལ༔ བཅོལ་ལོ་གཏད་དོ་གཉེར་དུ་ལོངས༔ ལུས་ངག་ཡིད་གསུམ་རྡུལ་དུ་རློགས༔ ཤ་ཁྲག་གཟུགས་ཀྱི་ཕུང་པོ་ཤིགས༔ རྣམ་ཤེས་བདེ་ཆེན་གནས་སུ་དྲོངས༔ བཞེས་ཤིག་ལྷག་མ་མེད་པར་མཛོད༔ བཅོལ་ལོ་གཏད་དོ་གཉེར་དུ་ལོངས༔ ཞེས་བརྗོད་དོ༔ བཅུ་གསུམ་པ་སྨོན་ལམ་གདབ་པ་ནི༔ ཧོཿ དཀྱིལ་འཁོར་ཕྱི་ཡི་བར་ཁྱམས་ཆེན་པོ་ན༔ དཔལ་གྱི་བཀའ་ཉན་སྲུང་མའི་ཚོགས༔ དབང་ཕྱུག་ཉི་ཤུ་རྩ་བརྒྱད༔ མཁའ་འགྲོ་སུམ་ཅུ་སོ་གཉིས༔ གིང་ཆེན་བཅོ་བརྒྱད༔ ལངྐ་དྲུག་ཅུ༔ དུར་ཁྲོད་དྲེགས་པའི་མ་མོ་བདུན༔ རྒྱལ་ཆེན་སྲིང་མོ་བཞི༔ ཕོ་ཉ་དྲུག་ཅུ་རྩ་བཞི༔ ས་བདག་མོ་སུམ་ཅུ་སོ་གཉིས༔ འབར་མ་བརྒྱད༔ དབང་གི་གྲུ་འདེགས་བཞི༔ ཕོ་ཉ་འབུམ་ཕྲག་ཡངས་པའི་མཁའ་འགྲོ༔ འཇིག་རྟེན་སྐྱོང་བ་བརྟན་མའི་ཚོགས༔ དཔལ་གྱི་བཀའ་སྲུང་དམ་ཅན་ཕོ་ཉའི་ཚོགས་རྣམས་ལ་ཕྲིན་ལས་གཉན་པོ་བཅོལ་བ་ནི༔ ཞི་རྒྱས་དབང་དང་མངོན་སྤྱོད་ལ་སོགས་པའི་ཕྲིན་ལས་རྣམ་བཞི་སྒྲུབ་པ་དང་༔ རྡོ་རྗེ་སློབ་དཔོན་མཆེད་དང་ལྕམ་དྲལ༔ རྒྱུ་སྦྱོར་ཡོན་བདག་འཁོར་དང་བཅས་པ་ལ་བསྲུང་ཞིང་བྱིན་གྱིས་བརླབ་ཏུ་གསོལ༔ ཚེ་རིང་བ་དང་༔ ནད་མེད་པ་དང་༔ དཔལ་འབྱོར་ལོངས་སྤྱོད་ཐམས་ཅད་རྒྱས་པར་མཛད་དུ་གསོལ༔ ཆགས་ཆེ་ཉམ་ང་རྦད་འདྲེ་རྦོད་གཏོང་མོ་ངན་རྨིས་ལྟས་མཚན་མ་ངན་པ་ཐམས་ཅད་ཕྱིར་ཟློག་ཅིག༔ བསྟན་པ་བཤིག་པའི་དགྲ་ལ་རྦད་ཅིང་གནོད་པར་བྱེད་པའི་བགེགས་རྣམས་འདུལ་བའི་ཕྲིན་ལས་སུ་བཅོལ་བ་ནི༔

སངས་རྒྱས་ཀྱི་བསྟན་པ་བཤིག་པ༔ དཀོན་མཆོག་གི་དབུ་འཕང་སྨོད་པ༔ རྡོ་རྗེ་སློབ་དཔོན་གྱི་སྐུ་དགྲ༔ རྣལ་འབྱོར་པའི་སྒོས་དགྲ༔ མཆེད་དང་ལྕམ་དྲལ་གྱི་སྤྱི་དགྲ༔ རྒྱུ་སྦྱོར་ཡོན་བདག་གི་རྐྱེན་དགྲ༔ སེམས་ཅན་ཡོངས་ལ་འཚེ་བ༔ སྔ་དགྲ་ལག་གིས་བདར་བ༔ ཕྱི་དགྲ་སྙིང་ལ་བསམས་པ། ད་དགྲ་དངོས་སུ་འཁུ་བ༔ གཟུགས་ཅན་གྱི་དགྲ༔ གཟུགས་མེད་ཀྱི་བགེགས༔ བར་གཅོད་ཀྱི་རྐྱེན༔ བསམ་པ་ངན་པ་འཆང་བ༔ སྦྱོར་བ་རྩུབ་མོ་སྟོན་པར་བྱེད་པའི་དགྲ་བགེགས་བྱད་མ་གདུག་པ་ཅན་ཐམས་ཅད་ཐལ་བའི་རྡུལ་དུ་རློགས་ཤིག༔ སྐུ་གསུང་ཐུགས་ཀྱི་དབྱིངས་སུ་གཏད་དོ༔ བཅོལ་བའི་ལས་གྱིས་ཤིག༔ སྒྲུབ་པའི་རྟགས་ཕྱུང་ཞིག༔ ཕྲིན་ལས་ཐམས་ཅད་མངོན་སུམ་དུ་འགྲུབ་པར་མཛོད་ཅིག༔ ཅེས་བརྗོད་དོ༔ ༈ །སྤྱི་དོན་གསུམ་པ་མཇུག་ཏུ་གཏོང་བའི་ཐབས་ལ་གསུམ་སྟེ༔ ཁྱུང་དང་རྔ་མོའི་ཟློག་པ༔ ལྟས་ངན་བརྒྱད་ཅུའི་ཟློག་པ༔ སྲིན་མོ་ཟ་ལམ་བསྟན་པའོ༔ དང་པོ་ཁྱུང་ཟློག་ལ་དོན་བརྒྱད་དེ། སྐུ་བསྐྱེད་པ། སྤྱན་འདྲེན། བཞུགས་གསོལ། ཕྱག་འཚལ། མཆོད་འབུལ། བསྟོད་པ། བསྐུལ། ཁྱུང་ཟློག་དངོས་སོ༔ དང་པོ་གསང་ལུང་ལས༔ བར་ཆད་ཀུན་སེལ་གཏོར་ཟློག་ནི༔ དཀྱིལ་འཁོར་ཁྲག་བྱུག་ཨེ་ཁྲམ་སྟེང་༔ གཏོར་ཆེན་ཁྲག་ཟོར་རྩང་བཅས་དགུ༔ རྩེ་ལ་སྟོབས་ཆེན་གྱད་སྤྲུལ་གཟུགས༔ སྦྱོར་དངོས་ལས་ཀྱི་གཞུང་བསྲངས་ལ༔ དཔལ་དགུའི་སྙིང་པོར་ཤམ་བུར་བཅས༔ སོ་ལྔའི་དྲག་སྔགས་འབྲུ་ཚུག་བཟླས༔ སྤྱི་དང་སྒོས་བསྐུལ་བྷྱོ་ཟློག་བཅས༔ ཕུར་ཐུན་ཚོམ་བུར་བསྐུལ་ཅིང་ཟློག༔ དུས་མིན་འཆི་དང་ཟོར་ལྟས་ཟློག༔ ཅེས་གསུངས་པས༔ དང་པོ་སྐུ་བསྐྱེད་པ་ལ་གཉིས་ཏེ༔ རྒྱས་པ་དངོས་དང་༔ བསྡུས་པའོ༔ དང་པོ་རྒྱས་པ་ནི༔ ཧཱུྂ་༌། སྐད་ཅིག་གིས་པདྨ་དང་ཉི་མའི་དཀྱིལ་འཁོར་གྱི་སྟེང་དུ༔ ཁྲོཾ་དང་ཀྵིཾ་ལས་བྱ་ཁྱུང་རྒྱལ་པོ་དགུ་ནི༔ དབུས་མཐིང་ནག༔ ཤར་དང་ཤར་ལྷོ་དཀར་པོ༔ ལྷོ་དང་ལྷོ་ནུབ་སེར་པོ༔ ནུབ་དང་ནུབ་བྱང་དམར་པོ༔ བྱང་དང་བྱང་ཤར་ལྗང་གུའམ༔

ཡང་ན་གཞུང་ལྟར་རིགས་ལྔ་བསྐྱེད༔ གཉིས་པ་བསྡུས་པ་ནི༔ དབུས་ཉིད་དུ་བྱ་ཁྱུང་རྒྱལ་པོ་མཐིང་ནག་མེ་རབ་ཏུ་འབར་བ༔ རྡོ་རྗེའི་རྭ་གཉིས་རྣམ་པར་གདེངས་པའི་དབུས་སུ་ནོར་བུ་འབར་བས་བརྒྱན་པ༔ ཞལ་གཅིག་ཕྱག་གཉིས་སྤྱན་གསུམ་པ༔ མཆུ་དང་སྡེར་མོ་གནམ་ལྕགས་ལས་གྲུབ་པ༔ རབ་ཏུ་འཇིགས་པ༔ བ་སྤུའི་བུ་ག་ནས་སྤྲུལ་པའི་ཕོ་ཉ་དང་མེའི་ཚ་ཚ་འཕྲོ་བ་ཀླུ་བདུད་གདུག་པ་ཅན་རྣམས་ཕྱག་གཉིས་ཀྱིས་བཟུང་ནས་ཞལ་དུ་གསོལ་བ༔ གཡས་གཡོན་གཉིས་སུ་གཤོག་རུ་ལྔ་ལྔ་རྣམ་པར་གདེངས་པ༔ མཇུག་སྒྲོ་བརྒྱད་དང་བཅས་ཤིང་༔ སྤུ་རྣམས་སྤུ་གྲིའི་སོ་ལྟར་རྣོ་ཞིང་འབར་བ༔ ཁྱུང་གི་སྤྲུལ་པ་དཔག་ཏུ་མེད་པ་འཕྲོས་པས་གདུག་པ་ཅན་ཐམས་ཅད་རློག་པར་བྱེད་པའི་སྐུར་བྱུང་བར་བསམ༔ དེའི་དཔྲལ་བར་ཨོཾ་དཀར་པོ༔ མགྲིན་པར་ཨཱཿདམར་པོ༔ ཐུགས་ཀར་ཧཱུྂ་སྔོན་པོ༔ ཧཱུྂ་དང་ཁྲོཾ་ལས་འོད་ཟེར་འཕྲོས༔ འོག་མིན་གྱི་གནས་དཔལ་དགུའི་ཐུགས་ཀ་ནས་བསྒོམས་པ་དང་འདྲ་བའི་བྱ་ཁྱུང་སྤྱན་དྲངས་ཏེ༔ མདུན་གྱི་ནམ་མཁའ་ཁེངས་པར་བསམས་ལ༔ ཧཱུྂ་༌། ཀླུ་དང་ས་བདག་ཉི་ཟླ་པདྨའི་གདན༔ འབར་བའི་ཡི་གེ་ཁྲོཾ་ལས་སྐུ་བསྐྱེད་པ༔ འདབ་ཆགས་རྒྱལ་པོ་བྱ་ཁྱུང་ག་རུ་ཌ༔ མཐིང་ནག་གཡུ་གཤོག་མགོ་བོ་ཟངས་ལས་གྲུབ༔ གནམ་ལྕགས་འབར་བའི་མཆུ་སྡེར་རབ་ཏུ་འཆང་༔ རྡོ་རྗེའི་རྭ་བགྲད་སྤྱི་གཙུག་རིན་ཆེན་འབར༔ ཕྱག་གིས་སྦྲུལ་བཟུང་རྔམས་ཤིང་ཞལ་དུ་གསོལ༔ ལྕགས་རལ་ནག་པོ་ཡན་ལག་སྦྲུལ་གྱིས་བརྒྱན༔ སྤྱན་བགྲད་མཆེ་གཙིགས་མེ་དཔུང་ཀློང་དཀྱིལ་ནས༔ ཞབས་བགྲད་འགྱིངས་པ་ཀླུ་ཡི་གདན་ལ་བཞུགས༔ སྐུ་གསུང་ཐུགས་དང་ཡོན་ཏན་ཕྲིན་ལས་ཁྱུང་༔ ཀླུ་བདུད་ས་བདག་བསྣོལ་བའི་ཁྲི་སྟེང་དུ༔ ཉི་ཟླ་པད་སྟེང་ཁྲོཾ་ལས་སྐུ་བསྐྱེད་པ༔ རིགས་ལྔ་ཁྱུང་ཆེན་རབ་ཏུ་འབར་བ་ནི༔ ཆེ་མཆོག་ཁྱུང་ཆེན་མཐིང་ནག་འཁོར་ལོ་འཛིན༔ ཡང་དག་ཁྱུང་ཆེན་དཀར་པོ་རྡོ་རྗེ་འཛིན༔ འཇམ་དཔལ་ཁྱུང་ཆེན་སེར་ནག་རིན་ཆེན་འཛིན༔ པདྨའི་ཁྱུང་ཆེན་དམར་ནག་པདྨ་འཛིན༔

ཕྲིན་ལས་ཁྱུང་ཆེན་ལྗང་ནག་རྒྱ་གྲམ་འཛིན༔ ཁྱུང་ཆེན་རིགས་ལྔ་མེ་དཔུང་འབར་བའི་ཀློང་༔ སྤྲིན་བཞིན་གཏིབས་ནས་ཀླུ་ཡི་གདན་ལ་བཞུགས༔ ཨོཾ་བུདྡྷ་ག་རུ་ཌ༔ བཛྲ་ག་རུ་ཌ༔ རཏྣ་ག་རུ་ཌ༔ པདྨ་ག་རུ་ཌ༔ ཀརྨ་ག་རུ་ཌ་ཧཱུྂ་ཕཊ༔ ཅེས་སྐུ་བསྐྱེད་ལ། གཉིས་པ་སྤྱན་དྲང་བ་ནི༔ ཧཱུྂ་༌། འོག་མིན་གནས་ནས་རིགས་ལྔར་སྤྲུལ་པའི་སྐུ༔ ཁྱུང་རྣམས་གཡུ་གཤོག་མགོ་བོ་ཟངས་ལས་གྲུབ༔ རྡོ་རྗེའི་རྭ་བགྲད་སྤྱི་གཙུག་ནོར་བུས་བརྒྱན༔ མཆུ་སྡེར་གནམ་ལྕགས་འཇིགས་པའི་ང་རོ་སྒྲོག༔ སྨུག་ནག་ཁྱུང་གིས་ཀླུ་དང་ས་བདག་འདུལ༔ མཐིང་ནག་ཁྱུང་གིས་དྲི་ཟ་རྒྱལ་རིགས་འདུལ༔ སེར་ནག་ཁྱུང་གིས་གྲུལ་བུམ་རྗེ་རིགས་འདུལ༔ དམར་ནག་ཁྱུང་གིས་ཀླུ་དབང་བྲམ་ཟེ་འདུལ༔ ལྗང་ནག་ཁྱུང་གིས་གནོད་སྦྱིན་གདོལ་པ་འདུལ༔ ཐུགས་རྗེས་དབང་གིས་སྤྱན་འདྲེན་བཞུགས་སུ་གསོལ༔ ཨོཾ་བུདྡྷ་ག་རུ་ཌ༔ བཛྲ་ག་རུ་ཌ༔ རཏྣ་ག་རུ་ཌ༔ པདྨ་ག་རུ་ཌ༔ ཀརྨ་ག་རུ་ཌ་ཛཿཧཱུྂ་བཾ་ཧོཿ ཞེས་པས་ཡེ་ཤེས་པ་དང་དམ་ཚིག་པ་དབྱེར་མེད་དུ་གྱུར་པར་བསམ་མོ༔ གསུམ་པ་བཞུགས་སུ་གསོལ་བ་ནི༔ ཧཱུྂ་༌། རིགས་ལྔ་ཁྱུང་གིས་ཀླུ་རྣམས་འདུལ་ཕྱིར་དུ༔ སྤྲུལ་པའི་ཁྱུང་ཆེན་དུ་མའི་ཚོགས་དང་བཅས༔ ཀླུ་འབུམ་གཉན་ཁྲི་ས་བདག་སྟོང་གི་གདན༔ པདྨ་ཉི་ཟླའི་གདན་ལ་བཞུགས་སུ་གསོལ༔ ཨོཾ་བུདྡྷ་ག་རུ་ཌ༔ བཛྲ་ག་རུ་ཌ༔ རཏྣ་ག་རུ་ཌ༔ པདྨ་ག་རུ་ཌ༔ ཀརྨ་ག་རུ་ཌ་ཧཱུྂ་ཕཊ༔ སརྦ་ག་རུ་ཌ༔ ས་མ་ཡ་ཏིཥྛ་ལྷན༔ ཞེས་པས་ཡེ་ཤེས་པ་དང་དམ་ཚིག་པ་བཟང་ངན་མེད་པར་དབྱེར་མི་ཕྱེད་པའི་བདག་ཉིད་དུ་མོས༔ བཞི་པ་ཕྱག་འཚལ་བ་ནི༔ ཧཱུྂ་༌། ཆེ་མཆོག་རིགས་ཀྱི་ཁྱུང་རྣམས་ནི༔ སྨུག་ནག་འཁོར་ལོ་ཕ་ལམ་ཐོགས༔ ཡང་དག་ཐུགས་ཀྱི་ཁྱུང་རྣམས་ནི༔ མཐིང་ནག་རྡོ་རྗེ་ཕ་ལམ་ཐོགས༔ འཇམ་དཔལ་སྐུ་ཡི་ཁྱུང་རྣམས་ནི༔ སེར་ནག་རིན་ཆེན་ཕ་ལམ་ཐོགས༔ པདྨ་གསུང་གི་ཁྱུང་རྣམས་ནི༔ དམར་ནག་པདྨ་ཕ་ལམ་ཐོགས༔ ཕུར་པ་ཕྲིན་ལས་ཁྱུང་རྣམས་ནི༔ ལྗང་ནག་རལ་གྲི་ཕ་ལམ་ཐོགས༔ ཕྱག་ཞབས་སོར་མོ་བ་སྤུ་ལས༔

སྤྲུལ་པའི་ཁྱུང་ལ་ཕྱག་འཚལ་ལོ༔ ཨོཾ་བུདྡྷ་ག་རུ་ཌ༔ བཛྲ་ག་རུ་ཌ༔ རཏྣ་ག་རུ་ཌ༔ པདྨ་ག་རུ་ཌ༔ ཀརྨ་ག་རུ་ཌ༔ སརྦ་ག་རུ་ཌ༔ ཨ་ཏི་པཱུ་ཧོཿ པྲ་ཏཱིཙྪ་ཧོཿ ཨ་ལ་ལ་ཧོཿ དམ་ཚིག་པ་དང་ཡེ་ཤེས་པ་དབྱེར་མེད་པ་ལ༔ གཉིས་སུ་མེད་པའི་ཕྱག་འཚལ་བར་བསམ་མོ༔ ལྔ་པ་མཆོད་པ་འབུལ་བ་ལ་གཉིས་ཏེ༔ གཏོར་མ་དང་བདུད་རྩིས་མཆོད་པའོ༔ དང་པོ་ནི༔ ཧཱུྂ་༌། ཀླུ་རྣམས་འདུལ་མཛད་ཁྲོ་བོ་རིགས་ཀྱི་གཙོ༔ རིགས་ལྔའི་ཁྱུང་ཆེན་རབ་ཏུ་འཇིགས་པའི་སྐུ༔ ཀླུ་དང་ས་བདག་མ་ལུས་འདུལ་མཛད་པ༔ འདབ་ཆགས་རྒྱལ་པོ་བྱ་ཁྱུང་འཁོར་བཅས་ལ༔ དུག་གསུམ་ཤ་ཁྲག་དམར་གྱི་གཏོར་མ་དང་༔ མཆོད་པའི་འདོད་ཡོན་རྣམ་ལྔ་ལ་སོགས་པ༔ ཀླུ་གཉན་ས་བདག་ཤ་ཁྲག་རུས་པ་རྣམས༔ འཇིགས་བྱེད་ཁྱུང་གི་ཚོགས་ལ་མཆོད་པ་འབུལ༔ གདུག་པ་བསྒྲལ་ཕྱིར་གཏོར་མ་བཞེས་སུ་གསོལ༔ ཨོཾ་བུདྡྷ་ག་རུ་ཌ་ཨི་དཾ་བ་ལིངྟ་ཁཱ་ཧི༔ བཛྲ་ག་རུ་ཌ་ཨི་དཾ་བ་ལིངྟ་ཁཱ་ཧི༔ རཏྣ་ག་རུ་ཌ་ཨི་དཾ་བ་ལིངྟ་ཁཱ་ཧི༔ པདྨ་ག་རུ་ཌ་ཨི་དཾ་བ་ལིངྟ་ཁཱ་ཧི༔ ཀརྨ་ག་རུ་ཌ་ཨི་དཾ་བ་ལིངྟ་ཁཱ་ཧི༔ མ་ཧཱ་མཾ་ས་ལ་ཁཱ་ཧི༔ མ་ཧཱ་རཀྟ་ཁཱ་ཧི༔ མ་ཧཱ་ཙིཏྟ་ཁཱ་ཧི༔ མ་ཧཱ་ཀེཾ་ནི་རི་ཏི་ཁཱ་ཧི༔ མ་ཧཱ་བ་སུ་ཏ་ཁཱ་ཧི༔ མ་ཧཱ་གོ་རོ་ཙ་ན་ཁཱ་ཧི༔ མ་ཧཱ་ཙཀྵུཿལ་ཁཱ་ཧི༔ ག་རུ་ཌ་སརྦ་ཨརྒྷཾ་པྲ་ཏཱིཙྪ་སྭཱ་ཧཱ༔ པཱ་དྱཾ༴ པུཥྤེ༴ དྷཱུ་པེ༴ ཨཱ་ལོ་ཀེ༴ གནྡྷེ༴ ནཻ་ཝི་དྱེ༴ ཤཔད་པྲ་ཏཱིཙྪ་སྭཱ་ཧཱ༔ གཉིས་པ་བདུད་རྩིས་མཆོད་པ་ནི༔ ཧཱུྂ་༌། ཆེ་མཆོག་ཁྱུང་དང་ཡང་དག་ཁྱུང་༔ གཤིན་རྗེའི་ཁྱུང་དང་པདྨའི་ཁྱུང་༔ ལས་ཀྱི་ཁྱུང་ལ་སོགས་པ་ཡི༔ ཀླུ་རྣམས་འདུལ་བྱེད་ཁྱུང་ཆེན་འཁོར་དང་བཅས༔ དུས་གསུམ་བདེ་གཤེགས་སྤྲུལ་པའི་ཁྱུང་རྣམས་ལ༔ རྣམ་དག་བདུད་རྩིའི་དམ་རྫས་མཉེས་མཆོད་འབུལ༔ ཐུགས་རྗེས་བརྩེར་དགོངས་དགྲ་བགེགས་བསྒྲལ་དུ་གསོལ༔ ཞེས་དབུལ་ལོ༔ དྲུག་པ་བསྟོད་པ་བྱ་བ་ནི༔ ཧཱུྂ་༌། གདུག་པ་མ་རུངས་འདུལ་བར་མཛད་པ་ཡི༔ རིགས་ལྔའི་སྤྲུལ་པ་ཁྱུང་དུ་བསྟན་པ་ནི༔ འདབ་ཆགས་རྒྱལ་པོ་བྱ་ཁྱུང་ག་རུ་ཌ༔

རྡོ་རྗེའི་གཡུ་གཤོག་མགོ་བོ་ཟངས་ལས་གྲུབ༔ རྡོ་རྗེའི་རྭ་མཆུ་གནམ་ལྕགས་སྡེར་མོ་ཅན༔ རྡོ་རྗེའི་རྭ་ཅན་ནོར་བུ་འབར་བ་ལ༔ ལྕགས་ཀྱི་རལ་པ་སྦྲུལ་གྱིས་ཡན་ལག་བརྒྱན༔ རིགས་ཀྱི་ཀླུ་གཉན་ས་བདག་འདུལ་མཛད་པ༔ སངས་རྒྱས་སྤྲུལ་པའི་བྱ་ཁྱུང་རྒྱལ་པོར་བསྟོད༔ ཧཱུྂ་༌། གང་གིས་གང་ལ་ཅི་འདུལ་བའི༔ སྣ་ཚོགས་སྐུ་ནི་སྟོན་པར་མཛད༔ ཁྱུང་ཆེན་ཉིད་དུ་སྐུར་སྤྲུལ་ནས༔ ཀླུ་གཉན་འདུལ་ལ་ཕྱག་འཚལ་བསྟོད༔ ཡང་སྤྲུལ་བྱེ་བ་བསམ་མི་ཁྱབ༔ ཀླུ་སྲིན་དགུ་ཁྲི་སྙིང་འབྱིན་པ༔ སུམ་སྤྲུལ་ནམ་མཁའི་མཐའ་དང་མཉམ༔ སྤྲུལ་པའི་ཁྱུང་ལ་ཕྱག་འཚལ་བསྟོད༔ ཁམས་གསུམ་སེམས་ཅན་ཐམས་ཅད་ལ༔ མི་མ་ཡིན་གྱིས་འཚེ་བྱེད་པ༔ གཞོམ་ཕྱིར་ཁྱུང་དུ་སྐུར་བསྟན་པ༔ ཁྱུང་ཆེན་རྣམས་ལ་ཕྱག་འཚལ་བསྟོད༔ རྣམ་རྟོག་འཇོམས་མཛད་ཐུགས་རྗེའི་བདག༔ ཁྱུང་ཆེན་ལྔར་ནི་རབ་ཏུ་གྲགས༔ སོ་སོའི་རིགས་སུ་སྐུར་སྟོན་པ༔ ཁྱུང་དུ་སྤྲུལ་ལ་ཕྱག་འཚལ་བསྟོད༔ མཐུ་སྟོབས་དཔལ་ལྡན་བྱ་ཁྱུང་ཁྱོད༔ གདུག་པ་མ་ལུས་ཀུན་འདུལ་མཛད༔ སྤྲུལ་པ་ཕྱོགས་བཅུར་འགྱེད་མཛད་པ༔ གདུག་པ་འདུལ་ལ་ཕྱག་འཚལ་བསྟོད༔ གནོད་སྦྱིན་གདོན་ཚོགས་མ་ལུས་ཀུན༔ རྔམས་པའི་ཚུལ་གྱིས་སྒྲོལ་བ་ཡི༔ དྲག་པོའི་མཛད་སྤྱོད་རྣམས་རྫོགས་པའི༔ སྟོབས་ཆེན་ཁྱུང་ལ་ཕྱག་འཚལ་བསྟོད༔ གཏི་མུག་ཚོགས་ཀུན་འཇོམས་པའི་མཆོག༔ ཆེ་མཆོག་ཁྱུང་ཆེན་དྲག་པོ་སྟེ༔ ཐམས་ཅད་དབྱིངས་སུ་སྒྲོལ་མཛད་པ༔ རྣམ་སྣང་སྤྲུལ་པའི་ཁྱུང་ལ་བསྟོད༔ ཞེ་སྡང་གདུག་པ་འདུལ་མཛད་པ༔ ཡང་དག་ཁྱུང་ཆེན་དྲག་པོ་སྟེ༔ ཞེ་སྡང་རྩད་ནས་གཅོད་མཛད་པ༔ མི་བསྐྱོད་ཁྱུང་ལ་ཕྱག་འཚལ་བསྟོད༔ ང་རྒྱལ་དྲེགས་པ་འཇོམས་མཛད་པའི༔ གཤིན་རྗེའི་ཁྱུང་ཆེན་དྲག་པོ་སྟེ༔ མཉམ་ཉིད་དབྱིངས་སུ་སྒྲོལ་མཛད་པ༔ རིན་ཆེན་ཁྱུང་ལ་ཕྱག་འཚལ་བསྟོད༔ འདོད་ཆགས་རྩད་ནས་གཅོད་མཛད་པའི༔ པདྨའི་ཁྱུང་ཆེན་དྲག་པོ་སྟེ༔ སོ་སོར་མཉམ་པ་ཉིད་སྦྱོར་བ༔ སྣང་མཐའི་ཁྱུང་ལ་ཕྱག་འཚལ་བསྟོད༔ ཕྲག་དོག་རྩད་ནས་གཅོད་མཛད་པ༔

ཕྲིན་ལས་ཁྱུང་ཆེན་དྲག་པོ་སྟེ༔ ཐམས་ཅད་སྒྲོལ་བའི་ལས་ལ་བརྩོན༔ དོན་གྲུབ་ཁྱུང་ལ་ཕྱག་འཚལ་བསྟོད༔ བླ་མེད་ཁྱུང་དང་རིག་འཛིན་ཁྱུང་༔ མཆོད་བསྟོད་ཁྱུང་དང་དྲག་སྔགས་ཁྱུང་༔ བཀའ་སྡོད་ཁྱུང་ལ་སོགས་པ་ཡི༔ བཀའ་བརྒྱད་ཁྱུང་ལ་ཕྱག་འཚལ་བསྟོད༔ ཡེ་ཤེས་ལྔ་ཡི་སྤྲུལ་པ་ལས༔ ཁྱུང་ཆེན་ལྔར་ནི་རབ་ཏུ་གྲགས༔ སོ་སོའི་སྐུ་མདོག་ཕྱག་མཚན་འཛིན༔ ཀླུ་རིགས་རྣམ་ལྔ་འདུལ་ལ་བསྟོད༔ ཞི་བའི་ཁྱུང་དང་རྒྱས་པའི་ཁྱུང་༔ དབང་གི་ཁྱུང་དང་དྲག་པོའི་ཁྱུང་༔ ཞི་ཁྲོའི་ལྷ་ཚོགས་ཁྱུང་དུ་སྤྲུལ༔ སྤྲུལ་པ་རྣམས་ལ་ཕྱག་འཚལ་བསྟོད༔ མེ་ཏོག་བདུག་སྤོས་མར་མེ་དང་༔ ཞལ་ཟས་བྱུག་པ་སྒྲ་སྙན་སོགས༔ ཕྱི་ནང་ལྷ་མོའི་ཁྱུང་ལ་བསྟོད༔ སྟོབས་ཆེན་གཤིན་རྗེ་རྟ་མགྲིན་བདུད་རྩི་འཁྱིལ༔ ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་སྟེ༔ སྒོ་སྲུང་ཁྲོ་བོ་ཁྲོ་མོ་ཁྱུང་དུ་བསྟན༔ སྤྲུལ་པའི་ཁྱུང་ཆེན་རྣམས་ལ་ཕྱག་འཚལ་བསྟོད༔ ཧཱུྂ་༌། ཁྱོད་ཀྱི་སྤྱི་བོའི་གཙུག་སྟེང་ན༔ དེ་བཞིན་རིགས་ཀྱི་ག་རུ་ཌ༔ ཞལ་གཅིག་ཕྱག་གཉིས་སྐུ་མདོག་དཀར༔ གཤོག་པ་འཁོར་ལོས་གཏམས་པའི་ཚུལ༔ སྤྱན་མིག་དམར་ཟླུམ་ཕྱོགས་བཅུར་གཟིགས༔ མཆུ་སྡེར་ལྕགས་ཀྱུ་ལྟ་བུ་ཡིས༔ རྒྱལ་རིགས་ཀླུ་རྣམས་ཞལ་དུ་གསོལ༔ བུདྡྷའི་ཁྱུང་ལ་ཕྱག་འཚལ་བསྟོད༔ ཧཱུྂ་༌། ཁྱོད་ཀྱི་གསུང་གི་མགྲིན་དབུས་ན༔ པདྨ་རིགས་ཀྱི་ག་རུ་ཌ༔ ཞལ་གཅིག་ཕྱག་གཉིས་སྐུ་མདོག་དམར༔ གཤོག་པ་པདྨས་གཏམས་པའི་ཚུལ༔ སྤྱན་མིག་དམར་ཟླུམ་ཕྱོགས་བཅུར་གཟིགས༔ མཆུ་སྡེར་ལྕགས་ཀྱུ་ལྟ་བུ་ཡིས༔ བྲམ་ཟེའི་ཀླུ་རྣམས་ཞལ་དུ་གསོལ༔ པདྨའི་ཁྱུང་ལ་ཕྱག་འཚལ་བསྟོད༔ ཧཱུྂ་༌། ཁྱོད་ཀྱི་ཐུགས་ཀྱི་དཀྱིལ་དུ་ནི༔ རྡོ་རྗེ་རིགས་ཀྱི་ཁྱུང་ཆེན་ནི༔ ཞལ་གཅིག་ཕྱག་གཉིས་སྐུ་མདོག་མཐིང་༔ གཤོག་པ་རྡོ་རྗེས་གཏམས་པའི་ཚུལ༔ སྤྱན་མིག་དམར་ཟླུམ་ཕྱོགས་བཅུར་གཟིགས༔ མཆུ་སྡེར་ལྕགས་ཀྱུ་ལྟ་བུ་ཡིས༔ རྗེ་རིགས་ཀླུ་རྣམས་ཞལ་དུ་གསོལ༔ རྡོ་རྗེའི་ཁྱུང་ལ་ཕྱག་འཚལ་བསྟོད༔

ཧཱུྂ་༌། ཁྱོད་ཀྱི་ལྟེ་བའི་དཀྱིལ་དག་ན༔ རིན་ཆེན་རིགས་ཀྱི་ག་རུ་ཌ༔ ཞལ་གཅིག་ཕྱག་གཉིས་སྐུ་མདོག་སེར༔ གཤོག་པ་རིན་ཆེན་གཏམས་པའི་ཚུལ༔ སྤྱན་མིག་དམར་ཟླུམ་ཕྱོགས་བཅུར་གཟིགས༔ མཆུ་སྡེར་ལྕགས་ཀྱུ་ལྟ་བུ་ཡིས༔ དམངས་རིགས་ཀླུ་རྣམས་ཞལ་དུ་གསོལ༔ རིན་ཆེན་ཁྱུང་ལ་ཕྱག་འཚལ་བསྟོད༔ ཧཱུྂ་༌། ཁྱོད་ཀྱི་གསང་བའི་དཀྱིལ་དབུས་ན༔ ཕྲིན་ལས་རིགས་ཀྱི་ག་རུ་ཌ༔ ཞལ་གཅིག་ཕྱག་གཉིས་སྐུ་མདོག་ལྗང་༔ གཤོག་པ་རལ་གྲིས་གཏམས་པའི་ཚུལ༔ སྤྱན་མིག་དམར་ཟླུམ་ཕྱོགས་བཅུར་གཟིགས༔ མཆུ་སྡེར་ལྕགས་ཀྱུ་ལྟ་བུ་ཡིས༔ གདོལ་པའི་ཀླུ་རྣམས་ཞལ་དུ་གསོལ༔ དོན་གྲུབ་ཁྱུང་ལ་ཕྱག་འཚལ་བསྟོད༔ ཧཱུྂ་༌། སྤྲུལ་པའི་ཁྱུང་དང་ཡང་སྤྲུལ་ཁྱུང་༔ ཁྱུང་གི་གཤོག་སྒྲ་འུ་རུ་རུ༔ ཁྱུང་གི་གཤོག་སྒྲ་ཆེམས་སེ་ཆེམ༔ ཁྱུང་གི་བྲོ་རྡུང་ཁྲིགས་སེ་ཁྲིག༔ རིགས་ལྔའི་ཁྱུང་ལ་ཕྱག་འཚལ་བསྟོད༔ འགྲོ་བའི་དོན་ལ་མྱུར་བརྩོན་པ༔ ཁྱུང་གི་ཆར་པ་སི་ལི་ལི༔ ནམ་མཁའ་བར་སྣང་ས་གཞི་ཁེངས༔ སྤྲུལ་པའི་ཁྱུང་ལ་ཕྱག་འཚལ་བསྟོད༔ ཡང་སྤྲུལ་ཁྱུང་ནི་ཐོག་ལྟར་གྲགས༔ ཟས་སུ་ཀླུ་གཉན་ས་བདག་ཟ༔ སྐོམ་དུ་དམར་ཆེན་ཁྲག་ལ་འཐུང་༔ གཏུམ་ཆེན་ཁྱུང་ལ་ཕྱག་འཚལ་བསྟོད༔ ཁམས་གསུམ་ཀླུ་རྣམས་འདུལ་བའི་ཕྱིར༔ དྲག་པོའི་ཆ་ལུགས་འཇིགས་པའི་གཟུགས༔ མི་མཐུན་ཕྱོགས་རྣམས་འདུལ་མཛད་ཕྱིར༔ གདུག་པ་སྦྲུལ་རྣམས་ཞལ་དུ་གསོལ༔ དྲག་པོ་གསོད་བྱེད་ཁྱུང་ལ་བསྟོད༔ བདེ་གཤེགས་བསྟན་པ་བསྲུང་མཛད་ཕྱིར༔ བདེ་གཤེགས་དབུ་ལ་ཁྱུང་གིས་བརྒྱན༔ སྐུ་ལུས་བ་སྤུ་ཁྱུང་གིས་གང་༔ སངས་རྒྱས་བསྟན་སྲུང་ཁྱོད་ལ་བསྟོད༔ སྤྲུལ་པའི་བྱེ་བྲག་ཁྱུང་སྤྲུལ་ནས༔ འགྲོ་དོན་ཕྱོགས་མེད་མཛད་པ་པོ༔ ས་བདག་ཀླུ་ཡི་གཉེན་པོ་སྟེ༔ མགོན་དང་སྐྱབས་མཛད་ཁྱོད་ལ་བསྟོད༔ ཆོས་ཉིད་གཅིག་ལས་མ་གཡོས་ཀྱང་༔ འགྲོ་བའི་དོན་དུ་སྣ་ཚོགས་ཁྱུང་༔ དུས་གསུམ་སངས་རྒྱས་རྣམས་ཀྱི་སྤྲུལ༔ སྤྲུལ་པའི་འགྲོ་དོན་ཕྱོགས་རིས་མེད༔ སངས་རྒྱས་རྣམ་སྤྲུལ་ཁྱུང་ལ་བསྟོད༔

ཅེས་བསྟོད༔ བདུན་པ་ཕྲིན་ལས་བཅོལ་བ་ནི༔ ཧཱུྂ་༌། མཁའ་ལྡིང་རྒྱལ་པོ་འཇོམས་བྱེད་ག་རུ་ཌ༔ རྡོ་རྗེའི་གཤོག་པ་བརྐྱངས་པས་ནམ་མཁའ་ཁེངས༔ ལྕགས་རྭ་ཆེན་པོས་རི་རབ་རྩེ་ནས་བསྙིལ༔ ལྕགས་ཀྱི་འདབ་གཤོག་མེ་དཔུང་རབ་ཏུ་འབར༔ གསེར་གྱི་རྡེབ་སྒྲོ་བསྐལ་པའི་རླུང་སྒྲ་ཅན༔ རྡོ་རྗེའི་གཤོག་པ་དྲག་ཤུལ་བརྡབ་པ་ཡིས༔ ཀླུ་རྣམས་འཁོར་བཅས་སྡེར་མོས་སྤྱི་ནས་འདྲེན༔ ང་རྒྱལ་ཆེར་འཆང་ཤིན་ཏུ་ཁྲོ་གཏུམ་ཅན༔ གདུག་པའི་ཀླུ་བགེགས་གཉན་པོ་རྡུལ་དུ་རློག༔ མཆུ་སྡེར་རིང་པོས་སྦྲུལ་གྱི་ནོར་བུ་འདྲེན༔ ཤ་ཁྲག་རྣམས་ལ་དགྱེས་པས་བཞེས་སུ་གསོལ༔ རྒྱལ་རིགས་ལ་སོགས་རིགས་ལྔ་ཀླུ་ཡི་སྦྲུལ༔ རྔམས་ཤིང་དྲག་པོས་ཞལ་དུ་གསོལ་བར་བྱེད༔ ཀླུ་ལ་སོགས་པའི་དགྲ་བགེགས་རྡུལ་དུ་རློགས༔ ཧཱུྂ་༌། འཇིགས་བྱེད་རྒྱལ་པོ་བྱ་ཁྱུང་ཁྱོད༔ སྐུ་ལ་བུདྡྷ་རིགས་ཀྱི་ཁྱུང་༔ གདུག་པ་འདུལ་བའི་ཕྲིན་ལས་མཛོད༔ གསུང་ལ་པདྨ་རིགས་ཀྱི་ཁྱུང་༔ གདུག་པ་འདུལ་བའི་ཕྲིན་ལས་མཛོད༔ ཐུགས་ལ་བཛྲ་རིགས་ཀྱི་ཁྱུང་༔ གདུག་པ་འདུལ་བའི་ཕྲིན་ལས་མཛོད༔ ལྟེ་བར་རིན་ཆེན་རིགས་ཀྱི་ཁྱུང་༔ གདུག་པ་འདུལ་བའི་ཕྲིན་ལས་མཛོད༔ གསང་བར་ལས་ཀྱི་རིགས་ཀྱི་ཁྱུང་༔ གདུག་པ་འདུལ་བའི་འཕྲིན་ལས་མཛོད༔ ཨོཾ་ཀཾ་ཀ་ར༔ ཀཾ་ཀ་ར༔ ཛ་ཏི་ཧཱུྂ་ཛ་ཛཿ ཨོཾ་ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ ཨོད་ཀཾ་ཨོད་ཀཾ༔ ཁྱུང་ཀ་ར་ཁྱུང་ཀ་ར༔ ཤ་མ་ར་བྱིན་དུ༔ བཛྲ་མ་ཧཱ་ཀྲོ་དྷ་གནོད་བྱེད་མཱ་ར་ཡ་ཧཱུྂ་ཕཊ༔ ཅེས་སོ༔ ཡང་ཁ་ཅིག་ལྟར་ཁྱུང་གི་ཕྲིན་ལས་བསྡུས་པ་བྱེད་ན༔ བསྐྱེད་ཆོག་གོང་དུ་བསྡུས་པ་ལྟར་བྱ་ཞིང་༔ སྤྱན་དྲང་བ་ནི༔ ཧཱུྂ་༌། དད་པ་དང་ནི་དམ་ཚིག་གིས༔ ཚུར་གཤེགས་ཚུར་གཤེགས་བྱ་ཁྱུང་རྒྱལ༔ འདབ་ཆགས་རྒྱལ་པོ་ག་རུ་ཌ༔ གསེར་མིག་འཁྱིལ་བ་དཀར་ལ་འཚེར༔ གནམ་ལྕགས་གདུག་པའི་མཆུ་སྡེར་གྱིས༔ ས་བདག་ཀླུ་རྣམས་འཇིགས་པར་བྱེད༔ འདབ་གཤོག་གསེར་གྱི་རལ་གྲི་གཤིབས༔ ཀླུ་རྣམས་མ་ལུས་ཞལ་དུ་གསོལ༔ ལྕགས་གཤོག་ལྕགས་ཀྱི་ལེ་བརྒན་ལ༔

གཡུ་ཡི་མཁལ་ཁེབ་མཛེས་པས་བརྒྱན༔ མཇུག་མ་གཡུ་ཡི་རུ་མཚོན་ཅན༔ འཁོར་ལོ་རིན་ཆེན་འབར་བས་དབུ་ལ་བརྒྱན༔ རྣལ་འབྱོར་བདག་གིས་བྱ་ཁྱུང་བོས་པའི་ཚེ༔ སྤྱན་ནས་ཁྲག་གི་རྦ་ཀློང་ཀྱི་ལི་ལི༔ གཤོག་པ་གཡས་པས་ཉི་ཟླ་སོ་སོར་འཕེན༔ གཤོག་པ་གཡོན་པས་ས་གཞི་བརྡར་ཤ་གཅོད༔ བྱ་ཁྱུང་རྒྱལ་པོ་བོས་སོ་སྙན་མ་སྲ༔ བྱ་ཁྱུང་རྒྱལ་པོ་གཡབ་བོ་སྤྱན་མ་བཏུལ༔ བྱ་ཁྱུང་རྒྱལ་པོ་བསྟེན་ནོ་རྒྱང་མ་རིང་༔ བྱ་ཁྱུང་རྒྱལ་པོ་སྒྲུབ་བོ་མཐུ་མ་ཆུང་༔ བྱ་ཁྱུང་རྒྱལ་ལོ་བསྐུལ་ལོ་སྒབ་མ་ལྗི༔ ལྟས་ངན་ཟློག་དང་ལས་ཀུན་བསྒྲུབ་པའི་ཕྱིར༔ རི་རབ་རྩེ་ཡི་གནས་མཆོག་དམ་པ་ནས༔ བསྟན་པ་བསྲུང་ཕྱིར་གནས་འདིར་སྤྱན་འདྲེན་ནོ༔ འགྲོ་བའི་དོན་ལ་མཆོད་ཕྱིར་གཤེགས་སུ་གསོལ༔ ཛཿཧཱུྂ་བཾ་ཧོཿ ཁྲོཾ་ག་རུ་ཌ་རཱ་ཛ་ས་མ་ཡ་ཛ་ཛཿ ཞེས་བརྗོད་དོ༔ ཧཱུྂ་༌། བདག་ཉིད་ཆེ་མཆོག་དབུ་ལ་ཁྱུང་བསྒོམས་ཏེ༔ རྨད་དུ་བྱུང་བའི་གཏོར་མའི་མཆོད་པ་དང་༔ བདུད་རྩི་སྦྱོར་སྒྲོལ་རཀྟ་ཆེན་པོས་མཆོད༔ མ་ཧཱ་ག་རུ་ཌ་རཱ་ཛ་བ་ལིངྟ་ཁཱ་ཧི་ཁཱ་ཧི༔ པཉྩ་ཨ་མྲྀ་ཏ་ག་ཎ་ཏ་ན་པཱུ་ཛ་མེ་གྷ་ཧཱུྂ༔ ཞེས་དབུལ་ལོ༔ ཧཱུྂ་༌། འདབ་ཆགས་རྒྱལ་པོ་བྱ་ཁྱུང་ག་རུ་ཌ༔ ལྕགས་སྡེར་བགྲད་པས་ཚངས་པའི་གཡུལ་རྩེ་གནོན༔ གཤོག་པ་བརྐྱངས་པས་གཟའ་ཀླུ་དབང་དུ་སྡུད༔ སྤུ་གྲིའི་མཆེ་བ་འཇིགས་པར་གཙིགས་པ་ཡིས༔ ཀླུ་ཆེན་རྒྱལ་པོ་འཁོར་བཅས་ལས་ལ་འཁོལ༔ མཉམ་ཉིད་ཐབས་མཁས་ཐུགས་རྗེས་མངའ་བདག་ཉིད༔ ཁྲོ་རྒྱལ་ཉིད་དང་དགོངས་པ་མཉམ་པར་བཞུགས༔ ཐབས་དང་ལྡན་པས་ཤེས་རབ་ཡུམ་དང་སྦྱོར༔ དགྲ་བགེགས་གཤེད་གྱུར་བྱ་ཁྱུང་རྒྱལ་པོ་ཁྱོད༔ ལྟས་ངན་མ་ལུས་ཟློག་སྒྱུར་ཕྲིན་ལས་མཛོད༔ ཅེས་སོ༔ བརྒྱད་པ་ཁྱུང་བཟློག་བྱ་བ་ནི༔ ཁྱུང་གཏོར་མར་བཞུགས༔ ཁ་ཕྱིར་བསྟན་ནས་འདི་སྐད་དོ༔ ཧཱུྂ་༌། བཅོམ་ལྡན་དཔལ་ཆེན་ཆེ་མཆོག་ཧེ་རུ་ཀཿ ཁྱུང་གི་རྡོ་རྗེའི་རྭ་གཉིས་ལ༔ ཕྱག་རྡོར་ཁྲོ་བོ་བཅོ་བརྒྱད་ཤར༔ རི་ལ་ཆུ་ཆེན་འབྲུབ་པའི་བྱད༔ རྡོ་རྗེ་འཇིགས་བྱེད་ལྟས་ངན་ཟློག༔

སྤྱི་གཙུག་ནོར་བུ་འབར་བ་ཡིས༔ ནོར་ལྷ་ཕོ་མོ་དྲུག་ཅུ་སྤྲུལ༔ ནམ་མཁར་སྤྲིན་དམར་མཆེད་པའི་བྱད༔ ཆུ་རྒྱུན་ཆད་པའི་ལྟས་ངན་ཟློག༔ སྤྱན་མིག་དམར་ཟླུམ་བགྲད་པ་ལས༔ ཁྲག་འཐུང་ལྔ་བཅུ་རྩ་བརྒྱད་སྤྲུལ༔ འོད་ཟེར་གནམ་ལྕགས་འཕྲོ་བའི་བྱད༔ ཕྱོགས་རྣམས་གཡོ་བའི་ལྟས་ངན་ཟློག༔ ལྕགས་ཀྱི་སྡེར་མོ་རྡོ་རྗེའི་མཆུ༔ དབང་ཆེན་ཁྲོ་བོ་ལྔ་བཅུ་བརྒྱད༔ ས་རྣམས་སྟེང་དུ་འཕྱོ་བའི་བྱད༔ སྣ་ཚོགས་སྤྲུལ་པའི་ལྟས་ངན་ཟློག༔ སྦྲུལ་ཟ་སྦྲུལ་གྱིས་སྐུ་ལ་བརྒྱན༔ མཁའ་ལྡིང་རྒྱལ་པོ་ལྔ་རུ་ཤར༔ རི་རབ་ཤིང་གིས་བརྟོལ་བའི་བྱད༔ བཅུད་ཆེན་འགྱུར་བའི་ལྟས་ངན་ཟློག༔ ཧཱུྂ་༌། བྱ་ཁྱུང་རྒྱལ་པོ་ཁྱེད་རྣམས་ཀྱིས༔ གདོང་པས་གདོང་ཅན་ལྟས་ངན་ཟློག༔ གཤོག་པས་འདབ་ཆགས་ལྟས་ངན་ཟློག༔ སྡེར་མོས་སྡེར་ཆགས་ལྟས་ངན་ཟློག༔ མཆུ་ཡིས་ལྟོ་འགྲོའི་ལྟས་ངན་ཟློག༔ རྭ་ཡིས་རྭ་ཅན་ལྟས་ངན་ཟློག༔ སྦྲུལ་གྱིས་ཀླུ་ཡི་ལྟས་ངན་ཟློག༔ སྟོང་པའི་ཏིང་འཛིན་ཕོ་ཉས་ཟློག༔ ཧ྄ཱུྂ་༌། ཁྲོ་རྒྱལ་ཁམས་གསུམ་ཧཱུྂ་སྒྲ་ཅན༔ སྐུ་ལ་ཟངས་ཁྲབ་འོད་ཀྱིས་མཛེས༔ ཕྱག་ན་མདུང་དམར་ཆེམས་སེ་ཆེམ༔ བ་དན་རྩེ་གསུམ་གཡབ་མོ་རྡེབ༔ གཡས་ནས་བསྐོར་བས་ལྷ་སྲིན་སྡུད༔ གཡོན་ནས་བསྐོར་བས་ཀླུ་སྲིན་སྡུད༔ ཀླད་ལ་བསྐོར་བས་བདུད་དཔུང་འཇོམས༔ སྲོག་དབུགས་དབང་བྱེད་ལས་ལ་ཁྱབ༔ ལྟས་ངན་དམིགས་ཀྱིས་བསྒྲལ་དུ་གཏོར༔ ཞེས་བརྗོད་དོ༔ གཉིས་པ་རྔ་མོའི་བཟློག་པ་ནི༔ ཧཱུྂ་༌། ང་ནི་ཆེ་མཆོག་ཧེ་རུ་ཀཿ ལྟས་ངན་ཟློག་པའི་མཐུ་བོ་ཆེ༔ དགྲ་བགེགས་བསྒྲལ་བའི་དྲག་རྩལ་ཅན༔ ལྟས་ངན་བཟློག་པའི་དུས་ལ་བབ༔ བྷྱོ་བྷྱོ་ལྟས་ངན་དགྲ་ལ་བྷྱོ༔ སྒྱུར་སྒྱུར་ལྟས་ངན་དགྲ་ལ་སྒྱུར༔ ཟོར་ཟོར་ལྟས་ངན་དགྲ་ལ་ཟོར༔ ཟློག་ཟློག་ལྟས་ངན་དགྲ་ལ་ཟློག༔ ཧཱུྂ་༌། བཅོམ་ལྡན་དཔལ་ཆེན་ཧེ་རུ་ཀའི༔ ལྟས་ངན་བཟློག་པའི་ཕོ་ཉ་ནི༔ སྒྱུར་བྱེད་རྔ་མོ་སྟོབས་པོ་ཆེ༔ ཟློག་བྱེད་རྔ་མོའི་དཔྲལ་བ་ན༔ སྐྱེས་པ་དམག་ལ་ཆས་པ་དགུ༔ སྐྱེས་པས་མདའ་ཟོར་འཕེན་པ་ཡི༔

ལྟས་ངན་ཆོ་འཕྲུལ་དགྲ་ལ་བྷྱོ༔ རྔ་མོའི་དཔུང་པ་གཡས་པ་ན༔ སྔགས་ནག་དགྲ་བོ་སྒྲོལ་བ་དགུ༔ སྔགས་པས་ཕུར་ཟོར་འཕེན་པ་ཡི༔ ལྟས་ངན་ཆོ་འཕྲུལ་དགྲ་ལ་བྷྱོ༔ རྔ་མོའི་དཔུང་པ་གཡོན་པ་ན༔ བནྡྷེ་ཐལ་མོ་རྡེབ་པ་དགུ༔ དགྲ་བཅོམ་བཙུན་པས་དམོད་པ་ཡི༔ ལྟས་ངན་ཆོ་འཕྲུལ་དགྲ་ལ་བྷྱོ༔ ཟློག་བྱེད་རྔ་མོའི་དཔྱི་གཡས་ན༔ ཁྱེའུ་འུར་རྡོ་ཐོགས་པ་དགུ༔ ཁྱེའུས་རྡོ་ཟོར་འཕེན་པ་ཡི༔ ལྟས་ངན་ཆོ་འཕྲུལ་དགྲ་ལ་བྷྱོ༔ སྒྱུར་བྱེད་རྔ་མོའི་དཔྱི་གཡོན་ན༔ བུད་མེད་དུལ་མོ་ཐོགས་པ་དགུ༔ ཡུག་སས་དུལ་ཟོར་འཕེན་པ་ཡི༔ ལྟས་ངན་ཆོ་འཕྲུལ་དགྲ་ལ་བྷྱོ༔ རྔ་མོའི་རྩིབས་ལོགས་གཡས་པ་ན༔ བོན་པོ་ངན་སྔགས་འདོན་པ་དགུ༔ བོན་པོས་སྔགས་ཟོར་འཕེན་པ་ཡི༔ ལྟས་ངན་ཆོ་འཕྲུལ་དགྲ་ལ་བྷྱོ༔ རྔ་མོའི་རྩིབས་ལོགས་གཡོན་པ་ན༔ ངར་གླུད་དཀར་དམར་དགུ་པོ་འདི༔ ཞང་ཞུང་གླུད་ཟོར་འཕེན་པ་ཡི༔ ལྟས་ངན་ཆོ་འཕྲུལ་དགྲ་ལ་བྷྱོ༔ ཧཱུྂ་༌། བཅོམ་ལྡན་དཔལ་ཆེན་ཧེ་རུ་ཀཿ ཁྱུང་གི་ལྟས་ངན་བཟློག་པ་ནི༔ རྭ་ཡིས་རྭ་ཅན་ལྟས་ངན་ཟློག༔ མཆུ་ཡིས་མཆུ་ཅན་ལྟས་ངན་ཟློག༔ གཤོག་པས་གཤོག་ཅན་ལྟས་ངན་ཟློག༔ གདོང་པས་གདོང་ཅན་ལྟས་ངན་ཟློག༔ ཧཱུྂ་༌། བཅོམ་ལྡན་དཔལ་ཆེན་ཧེ་རུ་ཀའི༔ དབུ་ནི་ཉི་ཤུ་རྩ་གཅིག་ལ༔ ཕྱག་ནི་བཞི་བཅུ་རྩ་གཉིས་ཏེ༔ སངས་རྒྱས་བཞི་བཅུ་རྩ་གཉིས་བསྣམས༔ དུར་ཁྲོད་ཆས་བརྒྱད་སྐུ་ལ་བརྒྱན༔ ཁྲོ་ཚུལ་ཉི་ཤུ་རྩ་གཅིག་སྤྲུལ༔ དབུ་ལ་ཁྱུང་ཆེན་འབར་བས་བརྒྱན༔ ཁྱུང་གི་རལ་པ་སྤྲུགས་པ་ལས༔ སྤྲུལ་པའི་མ་མོ་བཅུ་གསུམ་མཆེད༔ ནམ་མཁའ་སྨུག་ནག་འཐིབ་པའི་བྱད༔ དྲེད་མོ་རལ་འཛིང་ལྟས་ངན་ཟློག༔ ཧཱུྂ་༌། གཡས་ཀྱི་གཤོག་ཟུར་དང་པོ་ལ༔ སྟེང་གི་ཁྲོ་བཅུ་འབར་བ་སྤྲུལ༔ སེང་གེ་འབྲུག་སྔོན་འཐབ་པའི་བྱད༔ གནམ་ལྕགས་འབར་བའི་ལྟས་ངན་ཟློག༔ གཤོག་ཟུར་འབར་བ་གཉིས་པ་ལ༔ གསང་བའི་ཁྲོ་བོ་ཆེན་པོ་བཅུ༔ གླང་ཆེན་སྣ་ལ་འཕྱོ་བའི་བྱད༔ སྟག་སེང་འཛིང་བའི་ལྟས་ངན་ཟློག༔ གཤོག་ཟུར་འབར་བ་གསུམ་པ་ལ༔

སྤྱི་དཔལ་ཁྲོ་བོ་བཅུ་འབར་བ༔ གནམ་ས་སྤྲིན་དམར་མཆེད་པའི་བྱད༔ བུད་མེད་རལ་འཛིང་ལྟས་ངན་ཟློག༔ གཡས་ཀྱི་གཤོག་ཟུར་བཞི་པ་ལ༔ རྫོགས་པ་ཆེན་པོའི་ཁྲོ་བཅུ་འབར༔ སྐར་མདའ་ས་ལ་ལྟུང་བའི་བྱད༔ དབྱིག་གི་ནོར་བུའི་ལྟས་ངན་ཟློག༔ གཡས་ཀྱི་གཤོག་ཟུར་ལྔ་པ་ལ༔ ཏ་ཀྲྀཏ་སྒོ་བ་བཅུ་རུ་སྤྲུལ༔ རི་རབ་མེ་ཆེན་མཆེད་པའི་བྱད༔ ལྕི་བ་ཟས་ཀྱི་ལྟས་ངན་ཟློག༔ ཧཱུྂ་༌། གཡོན་གྱི་གཤོག་ཟུར་དང་པོ་ལ༔ སྲོག་རྩའི་མ་མོ་བདུན་ཤར་བས༔ རྒྱ་མཚོར་དུག་སྦྲུལ་འཁྱིལ་བའི་བྱད༔ མེ་ཏོག་བཅུད་ཉམས་ལྟས་ངན་ཟློག༔ གཡོན་གྱི་གཤོག་ཟུར་གཉིས་པ་ལ༔ ཨེ་ཀ་དྲག་མོ་སྤུན་དྲུག་སྤྲུལ༔ མཁའ་ལ་སྟག་མོ་འཕྱོ་བའི་བྱད༔ རྫི་ཡིས་བསྐྱོད་པའི་ལྟས་ངན་ཟློག༔ གཡོན་གྱི་གཤོག་ཟུར་གསུམ་པ་ལ༔ སྲིན་མོ་འབར་མ་བདུན་དུ་སྤྲུལ༔ མཁའ་ལ་བྱ་རྒོད་སྡེར་འཛིང་བྱད༔ གཏེར་གྱི་བཅུད་ཉམས་ལྟས་ངན་ཟློག༔ གཡོན་གྱི་གཤོག་ཟུར་བཞི་པ་ལ༔ སྲིང་མོ་བཞི་དང་རྒྱལ་མོ་ལྔ༔ གཡུ་ཤ་དཀར་མོ་འཛིང་བའི་བྱད༔ སེང་གེ་ངུ་འབོད་ལྟས་ངན་ཟློག༔ གཡོན་གྱི་གཤོག་ཟུར་ལྔ་པ་ལ༔ ཉི་ཤུ་རྩ་བརྒྱད་སྤྲུལ་པ་སྟེ༔ རྣོ་དབལ་ངར་གྱི་ལྟས་ངན་དང་༔ རྨ་བྱ་སྤངས་པའི་ལྟས་ངན་ཟློག༔ གཡུ་སྒོང་སྔོན་པོ་ཡར་བ་དང་༔ ལྕགས་ཀྱི་སེར་བ་འབབ་པ་དང་༔ ཤེལ་དཀར་སྣོད་དུ་དུག་གཡོས་དང་༔ ཟངས་སྒོང་དམར་པོ་འདྲིལ་བ་དང་༔ མི་བཟད་འབར་བ་ཀླད་ལ་འཁོར༔ ཉི་མ་སྤྲིན་གྱིས་བསྒྲིབས་པ་དང་༔ འཚུབ་མ་མང་པོ་རྨི་ལྟས་དང་༔ སེང་གེ་གངས་ཀྱི་སྟེང་དུ་ངུ༔ ལྟས་ངན་སུམ་ཅུ་སླར་ལས་ཟློག༔ ཧཱུྂ་༌། ཁྱུང་གི་མཇུག་སྒྲོ་བརྒྱད་པོ་ལས༔ གདོང་མོ་བཞི་དང་རྒྱལ་མོ་ལྔ༔ སྤྲུལ་པ་བཞི་ཡི་ཕྲེང་བར་ཤར༔ བསེ་སྒོང་ཁྲ་བོའི་ཟུར་བསྟན་པ༔ ལྕུགས་ཕྲན་ཟོར་གྱིས་འདེབས་པ་དང་༔ གཟའ་སྐར་འཁྲུགས་པའི་བྱད་བྱུང་བ༔ ཟོར་བརྒྱད་རྩེ་ལ་སྦུར་པ་ཆགས༔ དེ་ཡི་ལྟས་ངན་དགྲ་ལ་སྒྱུར༔ ཧཱུྂ་༌། ཁྲོ་རྒྱལ་ཁམས་གསུམ་ཧཱུྂ་སྒྲ་ཅན༔ སྐུ་ལ་ཟངས་ཁྲབ་འོད་ཀྱིས་མཛེས༔

ཕྱག་ན་མདུང་དམར་ཆེམས་སེ་ཆེམ༔ བ་དན་རྩེ་གསུམ་གཡབ་མོ་རྡེབ༔ གཡས་ནས་བསྐོར་བས་ལྷ་སྲིན་སྡུད༔ གཡོན་ནས་བསྐོར་བས་ཀླུ་སྲིན་སྡུད༔ ཀླད་ལ་བསྐོར་བས་བདུད་དཔུང་འཇོམས༔ སྲོག་དབུགས་དབང་བྱེད་སྲོག་ལ་ཁྱབ༔ ལྟས་ངན་དམིགས་ཀྱིས་གཟིར་བ་ནི༔ ཁྲ་གསུམ་ཁ་ནས་སྦྲུལ་ཁྱེར་བ༔ ཀླུ་དང་གཉན་གྱི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ དུར་བྱའི་ཁ་ནས་ཉ་ཁྱེར་བ༔ ཀླུ་དང་མ་མོའི་ལྟས་ངན་ཡིས༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ བྱ་གསུམ་སྡེར་འཛིང་བྱེད་པ་ནི༔ ཕུང་སྲི་ལངས་བའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ རྒོད་བཞིས་གཤོག་འཛིང་བྱེད་པ་ནི༔ གནམ་ལྷ་དཀར་པོའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ རྨ་བྱས་མི་རོ་ཟ་བ་ནི༔ སྲིད་པ་རྒྱལ་མོའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ བྱ་གཉིས་མཆུ་ཡིས་ས་རྐོ་བ༔ མ་བདུད་ཆེན་མོའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ འདབ་ཆགས་གཅིག་ལ་གཅིག་ཞོན་པ༔ སྲིད་ཁ་ལངས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ འདབ་ཆགས་ལྟས་ངན་ཉི་ཤུ་པོ༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ དོམ་གསུམ་ཁ་ནས་མི་རོ་ཁྱེར༔ དབྱིངས་ཀྱི་མ་མོའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ སྦྲུལ་ནག་ཐུར་ལ་རྒྱུག་པ་ནི༔ ཀླུ་དང་དམུ་ཡི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔

ཝ་མོ་དུར་ཁྲོད་བརྒྱལ་བ་ནི༔ ཕུང་སྲི་ལངས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ ནེའུ་ལེ་ཁ་ནས་སྦྲུལ་ཁྱེར་བ༔ ཆུང་སྲི་ལངས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ སྤྱང་གསུམ་འོ་དོད་འབོད་པ་ནི༔ རྒྱལ་པོ་བཙན་གྱི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ ཤྭ་བུད་ནང་དུ་ཁྱེར་བ་ནི༔ ལྷ་བདུད་ཁྲོས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ ཐོ་རངས་སྒོ་ཁྱི་ངུ་ཟུག་བྱེད༔ ཡ་བདུད་ལངས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ བྱི་བས་སྐྲ་ལ་ཟ་བ་ནི༔ གནམ་ས་འཁྲུགས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ སྡེར་ཆགས་ལྟས་ངན་ཉི་ཤུ་པོ༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ རྟ་ཕྲུག་གླང་མགོ་བྱུང་བ་ནི༔ ཀླུ་བཙན་སྡོང་བའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ ཅང་ཤེས་གྲུ་གསུམ་ཤེལ་མིག་ནི༔ ཡ་བདུད་རྒྱལ་པོའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ རྔ་མོར་མི་རོ་བཀལ་བ་ནི༔ ཕུང་གསུམ་ལངས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ ཕྲུ་གུ་མགོ་བརྙན་བྱུང་བ་ནི༔ དགྲ་སྲི་ལངས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ རྟེའུ་སྟེང་ན་བྱ་བབ་ན༔ མ་མོ་དམ་སྲིའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔

བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ མིང་སྲིང་སྲིད་པའི་བུ་བྱུང་བ༔ བདག་སྲིད་ལོག་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ བོང་བུ་སྦྲུལ་གྱི་མཐུར་ཅན་ནི༔ མ་བདུད་ཁྲོས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ བོང་ཐོར་མགོ་གསུམ་བྱུང་བ་ནི༔ མ་ཡམ་བརྟན་མའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ རྨིག་ཟླུམ་ལྟས་ངན་ཉི་ཤུ་པོ༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ སྤྲེའུ་ལག་ན་ཁྲམ་ཁྱེར་བ༔ ཐེའུ་རང་སྤུན་གསུམ་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ སྤྲེའུ་གསུམ་རྟ་ལ་ཞོན་པ་ནི༔ ཕུང་སྲི་ལངས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ འདབ་ཆགས་དྲེལ་ལ་ཞོན་པ་ནི༔ རྒྱལ་བློན་བྲན་གསུམ་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ རྟེའུ་ཕྲུག་མི་རོ་ཟ་བ་དེ༔ མ་ཡམ་བརྟན་མའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ སྦལ་པ་ལག་ན་སྦྲུལ་ཁྱེར་བ༔ ཀླུ་གཉན་ས་བདག་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ བུད་མེད་འཐབ་ཅིང་འཛིང་བ་ནི༔ མ་ཡམ་དམ་སྲིའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ དྲེད་མོ་རྔ་འབྲལ་བྲང་རྡུང་བ༔ ལྷ་མོ་བདུད་མོའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ ཕོ་མོ་ལྷ་སར་བསྣོལ་བྱེད་པ༔

ལྷ་ཀླུ་ལངས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ གདོང་ཅན་ལྟས་ངན་ཉི་ཤུ་པོ༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ ལྟས་ངན་ཆེན་པོ་ཞེས་བྱ་བ༔ མཛོ་ལ་དུར་བྱ་ཞོན་པ་ནི༔ བདེ་ཆེན་མ་མོའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྷ་འདྲེའི་ཆོ་འཕྲུལ་དགྲ་ལ་སྒྱུར༔ སྲོད་ལ་བྱ་ཕོ་ཟེར་བ་དང་༔ ནམ་གུང་འོག་རྟ་འཚེར་བ་དང་༔ ཐོ་རངས་སྒོ་ཁྱི་ངུ་བ་དང་༔ ཐད་ནས་ཤིང་ཆེན་ཆག་པ་དང་༔ ལྟག་ལྐོག་བྲག་རལ་ས་ཆད་སོགས༔ སྡེ་བརྒྱད་འཁྲུགས་པའི་ལྟས་ངན་ཡིན༔ བཟློག་གོ་དམར་ཆེན་གཏོར་མས་ཟློག༔ བསྒྱུར་རོ་ལྟས་ངན་དགྲ་ལ་སྒྱུར༔ ཞེས་སོ༔ གསུམ་པ་ལྟས་ངན་བརྒྱད་ཅུའི་ཟློག་པ་ཚང་བ་ཤེས་པར་བྱའོ༔ འདིའི་བར་ལ་ཆས་གཞན་དང་ཁྲམ་ཟློག་གྱེར༔ གཏོར་མ་ཡང་འདིའི་སྐབས་སུ་བསྒྲིལ་བྱ་བ་ཡིན་ནོ༔ བཞི་པ་སྲིན་མོ་ཟ་ལམ་བསྟན་པ་ནི༔ བཅའ་ཐབས་ནི་གོང་དུ་བཤད་པ་ལྟར་བྱ་ཞིང་༔ ཟློག་སྔགས་དང་ཟ་ལམ་བསྟན་པ་དངོས་སོ༔ དང་པོ་ཟློག་སྔགས་ནི༔ ཨྱེ་ཨྱེ་ཨྱེ༔ ཨ་ཀྲོ་ཏེ་ཀ་ཡ་མཱནྟ་ཀ༔ ཡ་མ་ཡེ༔ ཀཱ་ལ་རཱུ་པ་ཀ་པ་ཡེ༔ ཧྲཱིཿཥྚཱི་ཨ་པ་ཡེ༔ ཨ་ཨ་ནེ་ཨ་ནེ༔ ཨུ་ཨུ་ནེ་ཨུ་ནེ༔ དུ་དུ་ནེ་དུ་ནེ༔ ཨ་ཨི༔ ཨུ་ཨེ༔ ཨོ་ཨཾ༔ ར་རཱི་ལ་ལཱི༔ དུ་རུ་ཡེ༔ བྱ་ཙ་ཡེ༔ སིངྷ་ཡེ༔ ཧྲྀ་ད་ཡེ༔ བྷི་ཏ་ཡེ༔ ཙིཏྟ་ཡེ༔ ཧ་ལ་ཡེ༔ མུ་ཁ་ཡེ༔ ཨུ་ཨུ་ནེ༔ ཨུ་ཨུ་ནེ༔ བྱི་ཏྲི་ཏ༔ ཨ་ཨ་ན་ན༔ ཡ་མཱནྟ་ཀ༔ ཡ་མ་རཱ་ཛ༔ ཡ་མ་རཀྴ༔ ཡ་མ་ཀྲོ་ཏ༔ ཡ་མ་རཀ་ཨཱ༔ བེ་ཏཱ་ལཱི་ཀྲོ་དྷཱི་ཤྭ་རཱི༔ མ་མོ་ཨེ་ཀ་ཙ་ཏི༔ དེ་མ་ཁ་ལ་བཾ་རིལ༔ བྷྱོ་ཡ་སྙིང་ཁ་རཀ་སྲོག་ལ་བྷྱོ་བྷྱོ༔ ཨོཾ་མུ་ནི་ཤ་ཏྲཱུཾ༔ ཨོཾ་ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ ཧཱུྂ་ཨ་ཀྲོ་རཱ་ཙ་དུར་ན་ས་དུར་སྙིང་ལ་སྦྲེལ་སྦྲེལ༔ ཧཱུྂ་ཨ་ཀྲོ་རཱ་ཙ་དུར་ན་སྙིང་ལ༔ ཤ་ལ་ཤ་ལ་རྦད་རྦད༔ ཡ་ཡ༔ རྣལ་མ་རྣལ་ཏྲི་ཛ༔ སྙིང་ལ་ཐུན་མཱ་ར་ཡ་རྦད༔ ཏྲཀ་རཀྴ་ཁ་མུན་ཏྲ་མུ་རུ་ལུ་རུ་ལུ་བྷྱོ་བྷྱོ༔

རཀྨོ་ཏེ་ཀེ་མ་ཛ་ཛཿལ་ལ་ཧེ་བྷྱོ༔ ཨོཾ་ཨཱཿཨུཥྞཱི་ཥ་བཛྲ་ཙཀྲ་ཝརྟི༔ སརྦ་བི་ལོ་ཀི་ནི་ཀ༔ ལོ་ཀོད་ཏ་ར་ཡནྟྲ་མནྟྲ་ཏནྟྲ་སརྦ་བྷི་ས་བྷི་ཙུརྞ་ཡ༔ ཀ་པྲ་ཛྱ་ཀི་ནི༔ མ་མ་ཏྲ་ཏྲི་ཡ་ན་ཀེ་ན༔ ཙི་ཀྲྀཏ་ཏ་ནི་སརྦ་བིགྷྣཱཾ༔ བྷི་ཏ་བྷ་ཡ༔ ཨུཥྞཱི་ཥ་བཛྲ་ཙཀྲ་ཝརྟི༔ བྲུཾ་བྲུཾ་བྲུཾ༔ ཧཱུྂ་ཧཱུྂ་ཧཱུྂ༔ ཨེ་ཀ་དུ་ན་ཟློག༔ ཙ་དུ་སྙིང་དུ་ཟློག༔ མ་ཤཱ་དུ་ན་ཟློག༔ ས་མ་ཡ་དུ་ན་ཟློག༔ ཨོཾ་ཧེ་ཀ་ཡ་མ༔ གྷྲྀ་མ་ཡ་མ༔ སརྦ་ཙིཏྟ་བཛྲ་གཟིར་ཐུཾ༔ བྷིག་ནན༔ ཏྲིཀ་ནན༔ རྦད་ཡ༔ སྔགས་འཆང་བདག་ལ་རཀྵ༔ དགྲ་བགེགས་གནོད་བྱེད་ཀྱི་སྲོག་ལ་ཧཱུྂ་ཕཊ༔ ཟློག་ཡ༔ ལོ་ཧཱུྂ་བཛྲ་ཧྲཱིཿ མཱ་ར་ཡ་ཛ༔ ཤ་ཏྲཱུཾ་བཱ་ཏི་ཀ་སྭཱ་ཧཱ༔ ཆེ་གེ་མོ་སྤུབ་ཅིག་སྤུབ་ཅིག༔ ཐིར་ཕུར་ནན་སྭཱ་ཧཱ༔ ཧཱུྂ་རི་ཏི་བྷ་ཏ་ཡ༔ མོ་ཧ་ཡ༔ ལོ་ཀ་བྷ་ཤ་ཡ༔ ཧ་ཧཱུྂ་ཟློག་ཟློག༔ ཧཱུྂ་ཧྲཱིཿཛཿཧཱུྂ༔ ས་མ་ཡ་ཧྲི་ཟློག༔ ཆིལ་ཆིལ༔ ས་མ་ཡ་ཟློག༔ ཨ་ལ་ལ་ཧོ༔ པྲ་མོ་ཧ༔ བྷྱོ་བྷྱོ་བྷྱོ་བྷྱོ་བྷྱོ་བྷྱོ་བྷྱོ༔ ཤ་ཁྲི་ཁྲམ༔ སྟམ་ཁམ་ཏམ༔ མ་ཐོད་ཁྲག་ཙིཏྟ་ཙིཏྟ་རྦད༔ མ་མ་རྦད༔ དུམ་ཁ་ལི་ཁ་ལི་རྦད༔ སྲོག་རྦད་སུ་རྦད་སུ༔ དུ་རྦ་མ་དུ་ཡག་པ་རྦད༔ ཁྲག་ཏཱིཀྵྞ་ག་ར་པ་མ་ཤཾ༔ ཡམ་པ་པུག་པུབ༔ སྲོག་ཙིཏྟ་ཡཾ༔ པ་ཏེ་དུ་སྟེ་རྦད༔ ཤ་ཙིཏྟ་སྲོག་དུམ་ཁ་ལི་ཡག་པ་རྦད༔ རྦད་རྦད༔ ཁ་ལི་དུཾ་བུ༔ དུ་ཡ་མ་དུ་ཡ༔ ཆེ་གེ་མོའི་སྲོག་ལ་རྦད༔ ཨོཾ་ན་མོ་བུདྡྷཱ་ཡ༔ དྷརྨཱ་ཡ༔ སངྒྷཱ་ཡ༔ སརྦ་ཏ་ཐཱ་ག་ཏ་ཀྲོ་དྷ་བི་ཛ་ཡེ༔ ཨ་ནིར་ཛ་ལ་ཛ་ལ་ནི༔ ཛ་ཧོ་ནྲྀ་ཏ༔ སྲི་ཀུ་རུ་ཡང་༔ གནོད་བྱེད་རྦོད་གཏོང་ཕ་རོལ་ཚུར་རོལ་ལ་གནོད་པ་ཐམས་ཅད་ཧཱུྂ་ཧཱུྂ་ཕཊ་ཕཊ༔ མ་ཧཱ་པ་ཙ་ཧ་ན་ད་ཧ་པ་ཙ་ཛཱ་ཏི་ལམྦྷོ་དྷ་ར་ཨུ་ཙུཥྨ༔ པདྨ་བཛྲ་མ་ཧཱ་ཀྲོ་དྷ་ཧཱུྂ་ཕཊ༔ ཨ་ཤ་ས་མ་ར་ཙ་པ་ཏ་ཀ་ཋ་ས་ལ་ཕཊ༔ ཙ་དུར་སྙིང་ན་ཟློག༔ ཡ་མ་རཱ་ཙ་ས་མ་ཡ་ཟློག༔ ཤན་ཏྲཀ་རཀྴ་པ་ཤ་མ་ཟློག༔ རཀྴ་རེ་མ་ཏི་ཤཀ་མུ་ལ་ཟློག༔ ས་མ་ཡ་ཟློག༔ རཀ་མ་རེ་ཁྲི་པ་ལ་རཱ་ཙ་ཡེ་ཟློག༔ སུཾ་ཏྲི་རཱ་ཙ་ཡ་ཟློག༔ ཨ་པ་ཀ་རུ་ཎ་ཟློག༔

ཨོཾ་ཨ་ཀྲོ་ཏེ་ཀ་ཡ་ཤྲཱི་མཉྫུ་ཡ་མ་རཱ་ཙ་ཟློག༔ ཨོཾ་སུཾ་བྷ་ནི་སུཾ་བྷ་ནི་ཧཱུྂ་ཧཱུྂ་ཕཊ༔ གྲྀཧྞ་གྲྀཧྞ་ཧཱུྂ་ཧཱུྂ་ཕཊ༔ གྲྀཧྞཱ་པ་ཡ་གྲྀཧྞཱ་པ་ཡ་ཧཱུྂ་ཧཱུྂ་ཕཊ༔ ཨཱ་ན་ཡ་ཧོ༔ བྷ་ག་ཝཱན་བཛྲ་ཧཱུྂ་ཧཱུྂ་ཕཊ༔ མ་མ་རཀྵ་རཀྵ༔ སྙིང་ཁ་རཀ་དུན་ཏེ་རྦད༔ སྲོག་ལ་རྦད༔ གཏུབ་གཏུབ་ཤ་ལ་ཆོམ༔ ཤ་རུས་ཁྲག་ཙ་ལ་ནུར་ནུར༔ ཨ་མ་ཙ་དུ་ཏྲི༔ ན་པ་ར་པ༔ བཛྲ་ཡ་ཏི་ཏྲིཀ་མཱ་ར་ཡ༔ སྙིང་ཁ་རཀ་དུན་ཏེ་རྦད༔ ཏྲིཾ་ཏྲིཾ་ཆེ་གེ་མོ་གཏུབ་གཏུབ༔ ན་མཿས་མནྟ་བུདྡྷེ་བྷྱ༔ བཛྲ་མ་ཧཱ་ཀྲོ་དྷ་ཡ༔ མ་ཧཱ་བཛྲ་ཧྲཱིཿ མ་མོ་བྷ་ཤ་ན༔ བྷ་བ་རེ་ཡེ༔ ཛ་ཡ་རུ་ཧུར༔ ཏྲི་ཏྲིར༔ ཏ་ཨོ་ཧེ༔ གཞན་གྱི་རྦོད་གཏོང་གཏོར་ཟོར་གྱི་གནོད་པ་ཐམས་ཅད་ཕྱིར་ཟློག་བྷྱོ༔ ཨོཾ་དེ་བ་དེ་བ་ཏདྱ་ཐཱ༔ ན་མཿས་མནྟ་བུདྡྷེ་བྷྱ༔ ན་ཡ་མ་ལི་ལཾ༔ ཐན་དན་ཏ་ཡ༔ ཧུ་རུ་ཧུ་རུ༔ མུ་རུ་མུ་རུ༔ སརྦ་རུ་རུ༔ ན་ལ་མ་ར༔ རི་དེ་ཝ༔ ཏདྱ་ཐཱ༔ ན་མཿས་མནྟ་བུདྡྷེ་བྷྱ༔ ག་མ་ཁུད་ཀ་རུས་ཙནྡྷ་ལཾ་ཏ་ལ་ཁྲོས་པ་ཀ་ར་ཡ༔ དེ་བ་ཏད་ཏཾ༔ ན་མཿས་མནྟ་བུདྡྷེ་བྷྱ༔ མ་ཧཱ་ར་ཎ༔ བཛྲ་ར་བི་ནི༔ སུ་རུ་རཱུ་རུར་མ་དེ་བ་བྱུ༔ དེ་ནིཾ་ནཾ་ཐ༔ དེ་བ་ཧར་ཏཾ༔ ན་མཿས་མནྟ་བུདྡྷེ་བྷྱ༔ ན་མཿཨ་ཀྲོ་ནཱ་ཡ༔ ཙེ་མི་ཏ་མི་ཏ༔ ཀུ་ཏ་ཀུ་ཏ༔ བུདྡྷེ་བྷྱ༔ རུ་ལུ་རུ་ལུ༔ ཨ་ཉ་སི༔ པད་མེ་རུས༔ མི་ཏི་ཀུ་རུ༔ བེ་ཤན་ཏེ་བ་ཏད་ཏི༔ ན་མཿས་མནྟ་བུདྡྷེ་བྷྱ༔ ལོཾ་ཏ་ཋ་རེ་ཆ་དེ་བ་ཏད་ཁཾ༔ ཨོཾ་བྷ་ལ་ནི༔ ཨོཾ་བྷ་ལ་ཏཾ༔ ཀརྨ་བནྟ་ཏ་ནཾ༔ ཀཱི་ལ་ཡ་ནཾ༔ ཨ་པོ་གུད་ཀུད༔ ཏ་ནི་མི་ཏ་ར་རད༔ སརྦ་ཚིནྡྷ་མ༔ ཚིནྡྷ་ཡ༔ ཨོཾ་སུཾ་བྷ་ནི་སུཾ་བྷ་ནི་ཧཱུྂ་ཧཱུྂ་ཕཊ༔ གྲྀཧྞ་གྲྀཧྞ་ཧཱུྂ་ཧཱུྂ་ཕཊ༔ གྲྀཧྞཱ་པ་ཡ་གྲྀཧྞཱ་པ་ཡ་ཧཱུྂ་ཧཱུྂ་ཕཊ༔ ཨཱ་ན་ཡ་ཧོ༔ བྷ་ག་ཝཱན་བཛྲ་ཧཱུྂ་ཧཱུྂ་ཕཊ༔ སྔགས་འཆང་བདག་ལ་རཀྵ་ཧཱུྂ་ཧཱུྂ་ཕཊ༔ ཨ་ཏ་གྷྲ་ས་ཤ་ཏ་ནི༔ ཧུ་ལུ་ཤུ་རུ༔ པི་ཤ་ན་ཙིག་ཏ་ལ་ཡ་སུ་པྲ་ཏ་དུན་ཏི་ན༔ ག་བ་ད་དྷ་ཡ༔ ཤ་ཤ་ཡ༔ མ་ནི་ནཱ་ག་སྟྭཾ་བྷ་ཡ༔ ཐ་ཀྲྀ་ཏ་ཏྲི༔ ཀྲི་ཛ་གྲ་དེ་བ་ཙཀྲ་ཝརྟི་ཨཱ༔ ཨ་པ་ར་ཎ༔ ལ་ལ་ཧཱུྂ༔

ཐ་གི་ཧ་གརྫ་ཡ༔ ནི་མ་ཤ་ཀུ་རུ་རྦུད༔ བྷི་རུ་ཡོ་ག་རྦུད༔ དགྲ་བགེགས་སརྦ་ཤ་ཏྲཱུཾ་ནྲྀ་ཏྲི༔ ནཱ་ག་མཱ་ར་ཡ་ཕཊ༔ ཨོཾ་ཨེ་ཀ་དུ་ན་ཟློག༔ མ་ཧཱ་དུ་ན་ཟློག༔ ས་ག་དུ་ན་ཟློག༔ ཙ་དུ་སྙིང་ལ་ཟློག༔ སུམ་ཏྲི་རཀྴ་དུ་ན་ཟློག༔ རཀྴ་ཏི་ཕོར་དུ་ན་ཟློག༔ ཨོཾ་ཨ་ཀྲོ་ཏེ་ཀ་ཤྲཱི་མཉྫུ་ཡ་མ་རཱ་ཙ་ཟློག༔ ཡཾ་ཏེ་གུར་ཐེད་ཁྲོལ༔ བ་ལ་དེ་ཙམ་ཟློག༔ མ་མ་རཀྵ་རཀྵ་ཆེ་གེ་མོ་ལ་བྷྱོ༔ ཨོཾ་བཛྲ་ཀཱ་ཡ་གླིང་ཟློག༔ བཛྲ་ཧིས་བཾ༔ གྷ་རུ་ཡ་ཟློག༔ བཛྲ་ཧིས་ཀ་ནན་ཟློག༔ ཧ་བེ་ས་དེ་ཡ་ས་རི་ས་མ་ཡ་ཟློག་སོད༔ ཏྲི་ཡ་ཁ་ལ་མ་དེ་ཟློག་སོད༔ བིར་ཏེ་བྲུ་ཛ་ཛ་ཛཿཟློག་སོད༔ བྷྱོ་བྷྱོ་བྷྱོ༔ དགྲ་བགེགས་ལ་བྷྱོ༔ སླར་ཟློག༔ ཏེད་ཏེད་ཟློག༔ ཧན་ཏི་ཟློག༔ མ་མ་ཀྵན་ཟློག༔ ཤ་པ་ཁྲུག་ཟློག༔ ཆེ་གེ་མོ་རྒྱུགས་རྒྱུགས༔ སླར་སོད༔ ཨོཾ་ཡ་མཱནྟ་ཀ་པ་ཀེ་ས་རེ་ཧཱུྂ༔ ཨོཾ་ཏེ་པྲེ་ཏེ་ས་མ་ཡ་ནན༔ པྲ་ཏོག་ག་རཀྴ་ནན༔ ཞེས་དབང་བསྐུར་བར་བྱའོ༔ ཨཱ་ཝེ་ཤ་ཡ༔ པྲ་ཝེ་ཤ༔ རུ་པེ་ཤ༔ ཁ་ཐུན་བྷྱོ༔ ཏ་པ་ལ༔ མུ་ལི་སརྦ་རུ་རུ་རུ་རུ་ཧཱུྂ་ཕཊ༔ ནག་མོ་རེ་མ་ཏི༔ རཱ་ཏྲཱི་རུ་ཏྲི་རེ་མ་ཏི་བྷྱོ༔ ཞེས་བསྐུར་རོ༔ ག་རུ་ཌ་ཙ་ལེ་ཙ་ལེ་ཧཱུྂ་ཕཊ༔ ཏ་ཀི་ཙ་ཏི༔ སི་ཙ་ཏི་ཧཱུྂ༔ ཡ་ཧུ་ལུ་ཧུ་ལུ་པུ་རུ་ཏེ་སྭཱ་ཧཱ༔ ཞེས་དབང་བསྐུར་ཞིང་བཟློག་པ་བྱའོ༔ བནྡེ་ལ་ཡུངས་ཀར་དང་ཁྲག་གིས་བསྒྲིལ་ཏེ་མཆོད་རྟེན་འོག་ཏུ་འདོགས་སོ༔ ཨ་ཀྲོ་དུར་ན་ཙ་དུར་ན༔ ས་དུར་སྙིང་ལ་སྲིལ་སྲིལ༔ ཨ་ཀྲོ་རཱ་ཙ་ཙིཏྟ་ནི་ཤ་ལ་རྦད་རྦད༔ ཡ་ཡ་རྣལ་མ་ཏྲི་ཛ༔ སྙིང་ལ་ཁ་ཐུན་མཱ་ར་ཡ་རྦད་རྦད༔ རཀྨོ་ནི་རཀྨོ་ནི༔ ཁ་ལོ་ནི་ཁ་ལོ་ནི༔ ཙིཏྟ་རྦད་རྦད༔ དུག་ནི་རྦད་རྦད༔ ཁྱི་ཁ་ལོ་ཀྱི་ཁ་ལོ་ཙིཏྟ་རྦད་རྦད༔ ནིར་ཏི་ནིར་ཏི་རྨུགས་རྨུགས༔ སུཾ་ཏི་སུཾ་ཏི་ཙིཏྟ་རྦད་རྦད༔ དགྲ་བོའི་སྙིང་ལ་འདར་ཡོད་ཡོད༔ ཅེས་བརྗོད་དོ༔ དེ་ནས་གཏོར་མ་རྣམས་དགྲ་ཕྱོགས་སུ་བཏང་ཞིང་༔ གཞུང་དུ་ཤེས་སོ༔ འདི་ནི་ཁྲོ་རོལ་ཆེན་མོ་ཡིན་ནོ༔ ཞེས་པ་འདི་ནི། གསང་སྔགས་ཀྱི་རིག་པ་འཛིན་པ་ཆེན་པོ་གནམ་ལྕགས་མེ་འབར་གྱིས་བསྒྲིགས་པའོ། །ཁྲོ་བོ་ཆེན་པོ་རོལ་པའི་ཆོ་ག་འདི་ལ་སྔོན་ཆད་ཕྱི་མོ་མ་དག་སྣ་ཚོགས་འདུག་པར་བརྟེན།

འབྲི་གུང་པ་དུས་མཐའི་སྔགས་འཆང་ཐུགས་ཀྱི་རྡོ་རྗེས་ལེགས་པར་ཞུས་ཤིང༌། དེ་ཡང་བདེན་སྟོབས་བརྗོད་པའི་སྐབས་ཆེ་མཆོག་ལ་རྒྱས་པར་བྲིས་ནས། གཞན་རྣམས་འགྲེས་རྐང་དུ་བཞག་འདུག་པ་དཀྱིལ་འཁོར་སོ་སོའི་དཀྱུས་སུ་བཅུག །གཞན་ཆད་ལྷག་ཡིན་ངེས་རྣམས་ཚིག་དོན་དང་བརྡ་དག་བློས་གང་ཆོད་རྣམས་དག་པར་བཅོས་ཡོད་པས་ཁྲོ་རོལ་གྱི་ཕྱི་མོ་གཞན་རྣམས་ལས་འདི་ཉིད་ཆེས་ཆེར་དག་པ་ཡོད་མོད་ཀྱང༌། བཟློག་ཅིང་བྷྱོས་གདབ་པའི་སྐབས་ལ་སོགས་པའི་སྔགས་འགའ་ཞིག་འགྲེས་རྐང་ཡིན་པ་འདྲ་བ་ལའང༌། དཀྱིལ་འཁོར་སོ་སོའི་སྐབས་མང་ཉུང་དང་འདྲ་མིན་འདུག་པ་སོགས་ནི་མ་རྟོགས་ལོག་རྟོག་གི་ཉེས་པར་འགྱུར་གྱི་དོགས་ནས་རང་སོར་བཞག །སྔགས་ལ་ལ་ནི་གསར་རྙིང་གི་ཁྱད་པར་གྱི་སྒྲ་དང་མི་མཐུན་པ་འདུག་ཀྱང་ལུགས་དེ་རང་དུ་བཞག རྔ་མོ་ཁྱུང་ཞོན་གྱི་གཤོག་མཇུག་གི་ལྟས་ངན་གྱི་གཟུགས་དང་མིང་སོགས་ནི། གཏེར་བྱོན་རང་དུ་འདྲ་མིན་གཉིས་ཙམ་འདུག་པ་བདག་རང་གི་མིག་ལམ་དུ་བྱུང་བས་འདིར་ཡང་སྔར་གང་འདུག་ལས་ཆེར་མ་བཅོས། ལྷའི་མཚན་སོགས་ལ་ལར་ཐེ་ཚོམ་ཡོད་པ་འདུག་ཀྱང་སླར་བརྟག་དཔྱད་བྱེད་དགོས་པའང་ཡོད་དོ། །ཞེས་པ་ཡང་སྔགས་པ་ནག་པོ་ཐུགས་ཀྱི་རྡོ་རྗེས་སུག་བྲིས་སུ་བཏབ་པའོ། །འདི་དགེས་རྡོ་རྗེ་ཐེག་པའི་བསྟན་པ་ཕྱོགས་བཅུར་རྒྱས་པར་གྱུར་ཅིག་གུ།། །།མངྒལཾ་ཤྲཱི་ཛྭ་ལ་ཛམྦུ་དྭཱི་པ་ཨ་ལངྐཱ་ར་ཨཱ་གཙྪ།།