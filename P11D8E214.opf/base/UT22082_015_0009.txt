༄༅། །རིན་ཆེན་ཚ་སྦྱོར་གྱི་ཟིན་བྲིས་གཅོང་ནད་བདེ་སྟེར་བཞུགས་སོ།།

རིགས་རུས་སྙིང་རྗེ་ལྷག་བསམ་རྨད་བྱུང་ཐུགས་བསྐྱེད་ཆུ་གཏེར་ལས། །བརྩོན་པ་ཆེན་པོ་འབར་བའི་དྲོད་བསྐྱེད་གནས་ལྔའི་རླབས་ཆེན་པོ། །ཆོས་ཉིད་མཁའ་ལ་སྐུ་གསུང་ཐུགས་ཀྱི་ཆུ་འཛིན་ཅི་ཡང་འཁྲིགས། །བརྒྱད་ཁྲི་བཞི་སྟོང་ཆོས་ཀྱི་ཆར་རྒྱུན་སྣོད་ལྡན་འབྱོར་པ་རྒྱས༑ ༑རྒྱལ་བས་ལུང་བསྟན་འཕགས་པའི་ཡུལ་དུ་རྟ་དབྱངས་བོད་ཡུལ་འདིར། །སྨོན་ལམ་དབང་གིས་ཁུ་ལི་རི་ཐང་གཡུ་ཐོག་མགོན་ཞེས་གྲགས༑ ༑སླར་ཡང་རྣམ་འདྲེན་གནས་ལྔའི་པཎ་ཆེན་དྷརྨ་སྭ་མི་ཞེས། །དག་པ་རབ་འབྱམས་གང་ན་བཞུགས་ཀྱང་སྒོ་གསུམ་གུས་པས་མཆོད། །སྔོན་བསགས་བསོད་ནམས་མཐུ་ལས་གྲུབ་པའི་ལུས། །དལ་འབྱོར་ཤིན་ཏུ་རྙེད་དཀའ་རྙེད་པ་འདི། །གཅོང་ནད་སྡེ་བཞིས་སྟོང་ལོག་འགྲོ་མཐོང་ནས། །རྒྱུ་གཉིས་ལས་ཀྱི་སྡུག་བསྔལ་བསྒྲལ་ཕྱིར་དུ། །རིན་ཆེན་ཚ་སྦྱོར་ཟིན་བྲིས་འདི་ན་བགྱི། །དང་པོ་འབིགས་བྱེད་བཙུན་མོ་གཉིས། །ཞོ་རེ་ལྕགས་སྣོད་དུ་བཞུ་ལ། །དབྱེར་མེད་གྱུར་ཚེ་རྡོ་སྟེང་བྱོ། །དངུལ་ ༡་ སྐམ་ལྟ་བུར་སོང་བ་དེ། །གང་དུ་དགོས་པར་ལོངས་སྤྱད་དེ། །གསེ ༢་་ ར་ད ༣་ ངུལ་ ༤ ཟངས་ལྕ ༥་་ གས་རྣམ་པ་བཞི། །སྦྲང་གཤོག་དཀར་གོང་གིས་བཅད་ལ། །སྙིང་པོ་གཉེན་པོར་ལྡན་པ་དེ། །ཞི་ཀའི་ཀོང་བུ་སོལ་མེས་བསྲེག ༑རྟགས་ལྡན་ཆུས་གཡེངས་དོར་བ་ལས། །རིན་ཆེན་ཀཱ་ལའི་མདོག་ཅན་འགྲུབ། །འཁོར་གྱི་སྨན་རྣམས་འདི་ལྟ་སྟེ། །གུ་གུལ་ད ༦་ ཀར་ན ༧་ ག་སོ་མ་་ ༨་ ར། །ཐ ༩་་ ལ་རྡོ་ཁྲོ་ ༡༠ གཉེར་སྒ་ ༡༡ སྐྱ་དང༌། །དྲོད་སྨན་ཧྲི ༡༢ ལ་འཇོ ༡༣ ང་ཙི་ཏྲ་ ༡༤ ཀ །རེ་སྐོན ༡༥ ་་སེང་ལྡེང་ཁ ༡༦ ཎྜ་དང༌། །དབྱ ༡༧ ི་མོང་སྲུབ ༡༨ ་ཀ་ལྕེ་ཚ་ ༡༩ བ། །ད་ལི ༢༠ ས་འགྲོན་ཐ ༢༡ ལ་བཟང་པོ་དྲུ ༢༧ ག །སྨ ༢༨ ན་ཆེན་ཨ ༢༩ ་རུ་ ༣༠ གླ་རྩི་རྣམས། །ཞིབ་བཏགས་ལོ་བརྒྱད་ཆུས་སྦྱངས་ལ། །འདམ་འཐག་ཡུན་རིང་བྱས་པ་དང༌། །རིལ་བུ་སྲན་མ་ཙམ་དུ་དྲིལ། །ལྔ་བདུན་དགུ་སོགས་རིམ་པ་བཞིན། །ཆུ་བསྐོལ་གྱིས་སམ་སུ་རས་དབུལ། །དེ་ལྟར་སྨན་སྣ་སུམ་ཅུ་པོ། །ཚད་ལྡན་སྦྱར་བའི་ཕན་ཡོན་ནི། །དམུ་ཆུ་འོར་དང་སྐྱ་རྦབ་དང༌། །མཛེ་འབྲས་གྲུམ་བུ་དཀར་ནག་ཁྲ། །གག་ལྷོག་གཉན་རིགས་གྲང་སྲིན་དང༌། །ཟ་ཁུ་འཐེང་སྐྲངས་ཞ་འཁུམས་ལས། །གྱུར་པའི་ནད་རིགས་ཐམས་ཅད་དང༌། །ཁྱད་པར་གྲང་བའི་ནད་ཀུན་ལ། །སླེབས་པས་ཆོག་པ་རང་བཟོ་མིན། །ཚ་ཤས་ཅན་ལ་གཏོང་ན་ཡང༌། །བསིལ་བའི་ཁྲིའུར་བསྟེན་ཤེས་ན། །ལྟར་སྣང་ཚ་བའི་མགོ་འཕུར་བཤུ། །གཉེན་པོ་ནད་ཐོག་འབབ་པར་འགྱུར། །དེ་བས་སྦྱོར་བ་འདི་མཆོག་ཡིན། །དེ་ལྟར་ཚ་སྦྱོར་རིལ་བུ་འདི། །གཡུ་ཐོག་མགོན་དང་དྷརྨའི་མཚན། །དཀོན་མཆོག་རྒྱལ་མཚན་དག་ལས་འོངས།

།ཤཱཀྱའི་དགེ་སློང་མིང་དྷརྨ། །ཀཱིརྟིས་སྦྱར་འདིས་འགྲོ་དྲུག་པོ། །དུག་ལྔའི་ནད་ཞི་སངས་རྒྱས་གང༌། །སྨན་བླའི་གོ་འཕང་མྱུར་ཐོབ་ཤོག ། ཟུར་མཁར་བའི་ཁྱད་ཆོས་སོ།། །།མངྒ་ལཾ།།