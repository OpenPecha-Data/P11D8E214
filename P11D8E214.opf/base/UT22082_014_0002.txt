༄༅། །བླ་སྒྲུབ་གནད་ཀྱི་ཞལ་ཤེས་ཤིན་ཏུ་གསང་བ་བཞུགས་སོ།།

བླ་མའི་ཞབས་ལ་གུས་བཏུད་ནས། །སྙིགས་མ་ལྔ་བདོའི་འགྲོ་རྣམས་ཀྱིས། །བླ་མ་མཚན་ལྡན་མི་བསྟེན་པར། །དཔེ་ཆ་མཐོང་ནས་གདམས་པ་སྟོན། །བརྒྱུད་པ་མེད་པའི་ཟབ་ཆོས་ཀྱིས། །བདག་གཞན་བསླུ་བ་འབྱུང་སྲིད་པས། །དེ་ཕྱིར་གནད་ཀྱི་མན་ངག་འགའ། །ཞལ་གྱི་པདྨར་གབ་པ་དག །བརྗེད་འཇིགས་ཡི་གེར་བྲིས་པ་ཡང༌། །ས་བཅད་ཐོ་ཙམ་ལས་གཞན་པའི། །ཞིབ་ཆ་རྣམས་ནི་ཞལ་དུ་གབ། །རྩ་རླུང་རྡོ་རྗེའི་ཕྲེང་བ་ཡི། །གཞན་ལུས་ཕྱག་རྒྱར་བསྟེན་པའི་ཚེ། །གནད་ཀྱི་མན་ངག་རྣམ་པ་ལྔ། །འཛིན་པ་རྒྱ་མཚོ་གནས་བཅིངས་ནས། །ལུས་གནད་སེམས་སྐྱིལ་ཁུ་ཚུར་གཉིས། །པུས་སྟེང་བཞག་ཅིང་ལག་གཡས་ཀྱི། །མཐེབ་སྲིན་སྐམ་པས་མཆུ་ཡི་འོག །ཀནྡྷ་ར་་་་་མགུལ་ནི་ལེགས་པི་ཌ་་་་་བཙིར། །དམིགས་པ་དྭངས་མ་དངུལ་ཆུ་ལྟར། །གཡོ་བ་སྣ་ཚོགས་ཀུ་ལི་ཤཾ། །ལྟེ་བར་བཅིང་བསམ་དར་ཅིག་བཞག །ལྡོག་པ་རྡོ་རྗེའི་སྒྱོགས་ཆེན་ནི། །ལུས་གནད་དེ་དང་ལྡན་པའི་ངང༌། །རྒྱ་མཚོ་རི་སྦྱར་ཤེ་ཕ་་་་་་མཇེ་ཡིས། །ཁོང་འཛུམ་དྲག་པོ་ཉེར་གཅིག་བྱ། །དམིགས་པ་དྭངས་མ་ཀུ་ལི་ཤར་་་་་རྡོ་རྗེ༌། །བཅས་པ་སྟེང་དུ་འཛེག་པར་བསམ། །མགྲིན་པ་ལྕགས་ཀྱུ་ཁོང་བསྒྲིལ་ནི། །བསྒྲེངས་པའི་རྐང་བསྣོལ་ལག་བསྣོལ་གྱི༑ ༑མཐེབ་སྲིན་གྱིས་ནི་རྐང་སྲིན་བཟུང༌། །རླུང་གནད་ཕྱི་འཛིན་མདྷྱ་་་་་་དབུ་མ་སཱ་ར་་་་་བཙུགས། །ཚངས་པ་བརྒྱ་བྱིན་གྱེན་དུ་བཏེག །རྣམ་རྒྱལ་ཁང་བཟང་ཀ་བ་ལ། །ཤེད་བཀུར་ཤེད་ཀྱིས་འཐེན་པ་དང༌། །དམིགས་པ་དྭངས་མ་ཀུ་ལི་ཤ། །དབུ་མའི་ནང་བརྒྱུད་ཁྲོན་ཆུ་ནི། །དཔྱངས་ཐག་གིས་དྲངས་ལྟ་བུར་བསམ། །འགྲེམས་པ་སྟོབས་ཅན་འཁོར་ལོ་ནི། །གྷ་ཊ་་་་་་བུམ་པ་གྷོ་ཎ་་་་་་གདོང་ངམ་ཁ་བྷོ་ཊའི་་་་་་སྦྱོར་རླུང༌། །བསྒྲེངས་ཏེ་རྐང་ལག་སོ་སོར་འཁྱུད༑ ༑གཅུས་པའི་རྒྱ་མཚོ་གཡས་གཡོན་བསྐོར། །སྒུར་ཏེ་མཐིལ་བཞི་སར་ཕབ་ཅིང༌། །བསྐོར་ཞིང་གཅུས་པའི་འཁྲུལ་འཁོར་གྱིས། །དམིགས་པ་དྭངས་མ་ལུས་སྟོད་སྨད། །ཀུན་ལ་ཁྲེམས་པའི་འདུན་པ་ཡིས།་་༌།སླར་ཡང་རྡོར་སྐྱིལ་ཁུ་ཚུར་ནི། །ནུ་ཁར་རྡེག་པའི་འབེབས་གསུམ་བྱ། །རྩ་མིག་གདབ་པའི་འཁྲུལ་འཁོར་ནི། །གྱད་བཞི་ཨར་གཏད་འདི་ལྟ་སྟེ། །གྷ་ཊ་་་་་་བུམ་པ་བཀཊཾ་་་་་་གདོང་ངམ་ཁ་སུ་ཊའི་་་་་་སྦྱོར་རླུང༌། །འགྲེངས་ཏེ་རྐང་ལག་རབ་ཏུ་བསྒྲད། །དབང་ལྔ་བསྒྲད་ཅིང་གྱེན་དུ་གཟིར། །སླར་ཡང་བསྡད་ཅིང་ཁུ་ཚུར་གྱིས༑ ༑གཞོག་དྲུད་ནུ་ཁར་རྡེག་པ་དང༌། །ཞགས་སྐྱུར་དཔུང་རྡེག་མདའ་འགེངས་ནི། །གསུམ་གསུམ་བྱ་ཞིང་རྐང་པ་ཡང༌། །བརྐྱང་བརྡབ་བྱ་ཞིང་དེ་ཡི་རྗེས། །སེམས་སྐྱིལ་ལག་གཉིས་ཞགས་སྐྱུར་གྱིས། །འབེབས་གསུམ་བྱ་ཞིང་ཧ་སྤྲུག་བྱ། །དེ་ཚེ་དྭངས་མ་ཀུན་འཕེལ་ནས། །རྩ་མིག་བ་སྤུའི་ཁུང་བུ་དང༌། །ཚངས་བུག་ནས་ནི་རྐང་མཐིལ་བར། །གང་བར་བསམ་ཞིང་བརྗོད་མེད་བསྒོམ། །།

གེགས་སེལ་བདེ་བའི་རྡོ་རྗེའི་ནང༌། །ཆགས་མེད་ཆགས་པ་སྐྱེ་བའི་ཐབས། །བ་གླང་རྭ་ཅོའི་མན་ངག་ནི། །བ་གླང་རྭ་ཅོ་ཧ་ནུ་་་་་་འགྲམ་པ་ལ། །གུག་ཅིང་སྐོར་སྐྱེས་རྭ་ཡི་རྩེ། །ཞིབ་བཏགས་མར་དང་སྦྱར་བ་དང༌། །ཀརྞི་ཀ་་་་་་ལྟེ་བ་ལ་བྱུགས་པ་ན། །འདོད་ཆགས་མེ་ལྟར་འབར་བར་འགྱུར། །། །གཟེ་མ་བཞི་སྦྱོར་མན་ངག་ནི། །གཟེ་མ་ཨམྤ་་་་་་སྐྱུ་རུ་ར་གུ་ཌུ་ཙི་་་་་སླེ་ཏྲེས། །ཤིང་མངར་སྦྲང་སྦྱར་རིལ་བུ་ནི། །རྟག་ཏུ་བསྟེན་ན་ཡོན་ཏན་འཕེལ། །། ཁ་བསྒྱུར་གཞན་ཕན་སྙིང་པོའི་ནང༌། །རྫས་ཀྱི་གཏུམ་མོ་བྱ་བའི་སྐབས། །མཚན་ལྡན་ཐོད་པར་རྫས་ཆང་སྦྱར། །ཁྲོག་ཅིག་བཏུང་ཚེ་ལྷག་མ་ནི། །བཞག་ན་མི་བསྐྱར་དེ་དག་ལ། །དྲོད་ནི་བརྟན་དང་མི་བརྟན་པའི། །རྟེན་འབྲེལ་བརྟག་པ་ཟབ་མོ་མཆིས། །ཞེས་པ་རྫས་ཆང་ལྷག་མེད་དུ། །འཐུང་ཞིང་ངོམས་ན་དྲོད་བརྟན་ལ། །བདེ་བ་འབར་ཞིང་ཡོན་ཏན་སྐྱེ། །དེ་སོགས་རབ་ཡིན་ཆེས་བཟང་ངོ། །ལྷག་མ་མ་ལུས་མ་ངོམ་ན༑ ༑དྲོད་བརྟན་མཆིས་ཀྱང་བདེ་བ་ལ། །འཇིག་རྟེན་ཆགས་བདེའི་བར་ཆད་ཀྱིས། །འཛག་པའི་གེགས་སུ་འགྱུར་སྲིད་པས། །དེ་སོགས་བརྟག་པ་འབྲིང་དུ་བཤད། །ལྷག་མ་ལུས་ན་ངན་པ་སྟེ༑ ༑དྲོད་མི་བརྟན་ཅིང་བདེ་བ་ཆུང༌། །གཏུམ་མོའི་ཡོན་ཏན་སྐྱེ་དཀའ་བས། །བསྒྲིམས་ཤིང་གཟབ་ནས་ཉམས་ལེན་འཚལ། །། མཚམས་མེད་སྤྱད་དང་མཚམས་སྦྱོར་ངན། །བག་ཆགས་མེད་གསུམ་དེ་སོགས་ལ། །ལུས་བཅོས་རྦ་རླབས་བཅིངས་པ་ཡི། །འཁྲུལ་འཁོར་རང་དམིགས་འཕོ་བ་ནི། །ལྔ་པར་འཕྱེ་ལ་ཁད་ཉེ་བའི། །ལུས་ཅན་གང་དེའི་སྲོག་འཛིན་ནི། །ཉལ་གྱིས་སོང་ཚེ་རྦ་རླབས་བཟུང༌། །རང་གིས་དལ་གྱིས་མནན་བྱས་ནས། །ཡུལ་གྱི་སྲོག་འཛིན་ཆད་མ་ཐག །བཙིར་གྱིས་མནན་ལ་ལས་སྦྱོར་གྱི། །དམིགས་པ་རང་གིས་གསལ་བཏབ་ནས༑ ༑ཧིག་གམ་ཕཊ་ཀྱི་ཤུགས་དྲག་པོས། །སྤར་ཞིང་རྟགས་དང་བསྟུན་པར་བྱ། །། ཚིལ་ཆེན་མར་མེའི་རྫས་དག་ལ། །བརྟེན་ནས་འོད་གསལ་འཛིན་པ་ནི། །ཐོ་རངས་ནམ་མཁའ་གཡའ་དག་ཚེ། །ཚིལ་ཆེན་ཞུན་གྱི་མར་མེ་དག

།ཆེ་ཞིང་གསལ་བ་རང་མདུན་བཞག །མལ་སྟན་བདེ་བར་དཀྵི་ཎ་་་་་གཡས༌། །འོག་བསྟན་འཕྲོག་བྱེད་ལྟར་སུཔྟ་་་་་གཟིམས། །ཉི་ཟླ་མར་མེ་ལ་གཏད་ནས། །རང་གི་སེམས་དང་མར་མེ་གཉིས། །བསྲེས་ཤིང་ཐ་མལ་རྟོག་པ་སྤང༌། །ཉི་ཟླ་སྤྲིན་གྱིས་མི་སྒྲིབ་གནད། །དེ་ཚ་ཤ་ཡ་ལུ་་་་་་གཉིད་ག་ཏ་་་་་སོང་བ། །དེ་ཡི་མོད་ལ་མཱུརྩཚི་ཏ་་་་་དྲན་མེད་དུ་བརྒྱལ་བ། །དེ་དག་ཟླ་ཉིའི་འོད་ལྟ་བུར། །དཀར་གསལ་ཆམ་གྱིས་མཐོང་བ་དང༌། །རང་རིག་འོད་གསལ་རང་ངོ་མཐོང༌། །ཟབ་བོ་ཉམས་སུ་ལོངས་དང་གསལ། །། །ཤ་ཆེན་ལ་བརྟེན་རྨི་ལམ་ནི། །ཤ་ཆེན་བཏབ་པའི་འཇམ་འཐུང་ནས། །སྲོད་ལ་བབ་ཚེ་གཉིད་ལོག་ཁར། །འབྱུང་བཞི་ཐིམ་རིམ་ངོས་བཟུང་ནས། །དྲན་མེད་གཉིད་དུ་འགྲོ་ཁ་རུ། །མཐོང་ཐོས་ལ་སོགས་ཡུལ་སྣང་ཀུན། སྭཱཔྣནྡྲ་་་་་་རྨི་ལམ་ཉིད་དུ་སྦྱང༌། །གཉིད་ནས་རྨི་ལམ་ཟིན་པར་འགྱུར། །དེ་ཚེ་སྤྲུལ་དང་སྒྱུར་བ་སོགས། །གང་འདོད་ཉིན་སྣང་བསྲེས་ལ་སྦྱང༌། །འཁྲུལ་བ་རང་ཟད་འདི་ཁོ་ན། །། །བར་དོ་རྟགས་ཀྱིས་བསྒོམ་པ་ནི། །ཉིན་གྱི་སྣང་བ་ཇི་སྙེད་པ། །བར་དོ་ཉིད་ཡིན་བསམས་ལ་འབད། །དེ་ཚེ་སྭཱཔྣ་་་་་་རྨི་ལམ་ཉིད་དུ། །འཁྲུལ་སྣང་བར་དོར་ཤར་བ་ན། །བར་དོ་ཟིན་པའི་རྟགས་སུ་བཤད། །འདི་ནི་མི་འགྱུར་གནད་ཀྱི་གཟེར། །དེ་ལྟར་བྱུང་ཚེ་བར་དོའི་ཆོས། །ལམ་འཁྱེར་གཞན་ལྟར་སྦྱངས་པ་ན། །བར་དོར་འཁྲུལ་ཕྱིར་མི་འབྲང་བ། །ང་ཡི་གཉན་པོ་འཛུགས་ཆོས་སོ། །། སྒྱུ་ལུས་ཆུ་ལ་སྦྱང་བ་ནི། །རང་མདུན་སྣོད་དུ་ཆུ་དྭངས་བཞག །དེ་ནང་བ་ད་ན་་་་་་གདོང་མཐོང་ཚེ། །སྣང་ལ་རང་བཞིན་མེད་པ་དང༌༑ ༑རང་ཉིད་ཇི་བཞིན་བྱེད་པ་ལྟར། །འཁོར་བའི་རང་བཞིན་སྣོད་བཅུད་རྣམས། །མེད་བཞིན་སྣང་བ་དེ་ལྟར་སྣང༌། །དེ་དག་སྒྱུ་མ་ཇི་བཞིན་རྟོགས། །དེ་རྗེས་འབྲངས་པ་དེ་དག་ལ༑ ༑བསྟོད་སྨད་དགའ་སྡུག་ཅི་ལ་ཡོད། །དེ་བཞིན་བདག་ལ་གཞན་དག་གིས། །བསྟོད་སྨད་བྱེད་པའང་དེ་ལྟར་རྟོགས། །དེ་བཞིན་ཚེ་འདིའི་སྣང་བ་ཀུན། །ཆུ་ནང་བཞིན་དུ་སྦྱངས་པའི་རྟགས༑ ༑གཉིས་བསྡུས་ཆོས་ཀུན་སྒྱུ་མ་ལྟར། །སྣང་ལ་རང་བཞིན་མ་གྲུབ་པར། །སྦྱངས་པའི་སྟོབས་ཀྱིས་ཤུགས་ལ་འཆར། །དེ་ལྟའི་བཅོས་མ་ལ་གོམས་ན། །བཅོས་མིན་ངང་དུ་དེ་གྲོལ་ལོ༑ ༑དེ་ལྟར་ལམ་ཟབ་བླ་སྒྲུབ་ཀྱི།

།ཟབ་གནད་འགའ་ཞིག་སྦས་ཚུལ་གྱི། །དམ་པའི་ཞལ་ལ་རག་ལུས་པ། །ཡི་གེར་འབྲི་བ་མ་གནང་བ། །ད་ལྟ་ཚིག་དོན་གནད་རྣམས་ནི། །བློ་མཚོར་ཆེར་ཆེར་གསལ་ན་ཡང༌། །བློ་གྲོས་དམན་ཞིང་སྦྱང་སྟོབས་ཀྱི༑ ༑མཐུ་ཆུང་ལས་དབང་ཉོན་ཡིད་ཀྱིས། །བསྒྲིབས་ནས་བརྗེད་འཇིགས་ས་དཔྱད་ཙམ། །ཡི་གེའི་སྲད་བུ་ལ་བསྟར་གྱི། །འདི་རྣམས་ཀྱིས་ནི་ངེས་པའི་གནད། །མན་ངག་ཞིབ་བཤད་ལག་ལེན་བཅས། །དམ་པའི་གསུང་གི་ཉི་འོད་ཀྱིས། །བློ་གྲོས་མུན་པ་མ་བསལ་ན། །དེས་མཐོང་སྲིན་བུ་མེ་ཁྱེར་གྱིས། །རྨོངས་མུན་སེལ་བ་ག་ལ་སྲིད། །ཅེས་པའི་ཟབ་གནད་ཞལ་གྱི་བཅུད། །ཆོས་ཀྱི་གྲགས་པའི་བློ་མཚོ་ལས། །ས་བཅད་ནོར་བུའི་ཕྲེང་བ་འདི། །བྱུང་གི་ཤེས་ལྡན་བློ་གྲོས་ཀྱི། །རྒྱལ་མཚན་རྩེ་མོར་འཆང་བ་ན༑ ༑དམ་པའི་གསུང་གི་བྱི་དོར་གྱི། །ཞིབ་བྱས་གུས་པས་གསོལ་བཏབ་ན། །འདོད་དོན་ཚེགས་མེད་འབྱིན་པར་ངེས། །འདི་དགེ་པུཎྜ་རི་ཀ་ལྟར། །དཀར་བའི་དངོས་ཀུན་དང་བའི་བློས། །ཕ་མར་གྱུར་བའི་འགྲོ་བ་ཀུན། །རྡོ་རྗེ་སྙེམས་མ་གང་དེ་དང༌༑ ༑དགའ་མགུར་སྤྱོད་པའི་ས་ཐོབ་ཤོག། །།མངྒ་ལཾ།། 