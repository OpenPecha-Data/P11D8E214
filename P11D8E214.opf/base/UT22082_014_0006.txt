༄༅། །རྡོའི་བཅུད་ལེན་རིན་ཆེན་མཆོག་གི་གསང་བའི་གཏེར་མཛོད་བཞུགས་སོ།།

རྡོའི་བཅུད་ལེན་རིན་ཆེན་མཆོག་གི་གསང་བའི་གཏེར་མཛོད་ཅེས་བྱ་བ། བླ་མ་དང་ལྷག་པའི་ལྷ་ལ་ཕྱག་འཚལ་ལོ༑ ༑གང་ཞིག་འཁོར་བ་རབ་སྤངས་ནས། །ཁ་ཟས་འཁྲི་བ་ཀུན་གཅོད་ཕྱིར། །རིན་ཆེན་རྡོ་ཡི་བཅུད་ལེན་བཤད། །ཚ་གྲང་བསྟུན་པའི་གདགས་སྲིབ་ཀྱི། །གོར་མ་ཞི་བའི་མདོག་ཅན་ལ། །ཀཱ་ལཱས་མ་བསྒྲིབས་ལེགས་བསྡུས་ཏེ། །ཐབས་ཤེས་སྦྱོར་བས་སྲན་ཕྱེད་ཙམ། །ལེགས་གྲུབ་རིན་ཆེན་སྣོད་དུ་བསྩལ། །བསང་སྦྱངས་ངང་ལས་རྡེའུ་རྣམས། །ལྷ་མོ་མདོག་དཀར་གཞོན་ཤ་ཅན། །ཆགས་ཉམས་དར་དང་རིན་ཆེན་བརྒྱན༑ ༑ཕྱག་གཉིས་བདུད་རྩིའི་བུམ་པ་འཛིན། །སྤྱི་བོར་འཕགས་པ་སྤྱན་རས་གཟིགས། །རིགས་ཀྱི་བདག་པོའི་ཚུལ་དུ་བཞུགས། །ལྷ་མོའི་གནས་གསུམ་ཡི་གེ་གསུམ། །འཕགས་པའི་གནས་གསུམ་འཁོར་པད་རྡོར། །ས་བོན་གྱིས་མཚན་དམིགས་པའི་ངང༌། །སྙིང་པོ་བརྒྱ་རྩ་བརྒྱད་རེ་བགྲང༌། །ཨོཾ་ལོ་ཀེ་ཤྭ་ར་མ་ཎི་པདྨེ་དྷརྨ་ཏཱ་རེ་རཏྣ་མ་ཎི་སརྦ་ཨཱ་ཡུཿཔུཎྱ་སིདྡྷི་ཕ་ལ་ཧོཿ ལྷ་མོ་འོད་ཞུ་རིན་ཆེན་རྣམ་པར་དམིགས། །ཐོག་མར་ཉི་ཤར་གཅིག་ལ་དེ་མུས་གཉིས། །དེ་སོགས་འཕྲོས་ལྡན་སྐབས་སྦྱར་རིག་པས་དཔྱད། །སྐབས་སུ་ཁྱིམ་དུ་འཚོགས་ཞིང་མི་སྒྲོལ་ན། །ཐོག་མར་བྱོན་པའི་སླར་སློག་བཅུད་ཀྱང་འབུལ། །དེ་ཡིས་མྱུར་དུ་གྲོལ་བ་ཐེ་ཚོམ་མེད། །འདི་ལ་རང་གར་ཟོས་ཀྱང་ཕན་ཡོན་མེད། །བཅུད་ལེན་ཕན་ཡོན་ཆེ་བའི་གདམས་པ་ནི། །ནངས་ནུབ་ཤིང་དྲང་ཆུ་གཉིས་བརྩེགས་མར་འཁྱིལ། །ནང་ཕུལ་ཕྱིར་འཐེན་ཐབས་ཤེས་སོ་སོར་བསྒྲེང༌། །འབྱུང་བ་སྦུད་ཅིང་སླར་ཡང་མཛོད་དུ་སྦ། །སྲུབ་ཅིང་བསྲུབས་པས་ཀུན་ནས་ལུས་ཟུངས་འཕེལ། །འདི་ཉིད་རྒྱུན་དུ་བསྟེན་ན་ཚེ་རིང་ཞིང༌། །རྒས་སྲ་གཉེར་མ་མི་འབྱུང་ནད་ཀུན་ཞི། །ཕན་ཡོན་ཀུན་ལས་ཆེ་ཕྱིར་འདི་ཟབ་བོ། །ཞེས་པའི་གདམས་པ་འདིའང་བཀའ་བརྒྱུད་ཀྱི་བླ་མ་གོང་མའི་གསུངས་ལས་ལེགས་པར་བཏུས་ཏེ་སྐལ་ལྡན་འགའ་ལ་ཕན་པའི་མོས་བློས།

ཤཱཀྱའི་དགེ་སློང་དྷརྨ་ཀིའརྟིས་སྦྱར་བའི་དགེ་དེས་མོས་ལྡན་རྡོ་རྗེ་འཛིན་ཐོབ་ཤོག །ལག་ལེན་ཞལ་ལས་དྲིས་དང་ཤེས་པར་འགྱུར།། །།སརྦ་མངྒ་ལཾ།།