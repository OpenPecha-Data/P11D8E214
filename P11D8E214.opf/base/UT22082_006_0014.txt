༄༅། །ལྷ་ཆེན་སྟོབས་འཕྲོག་ནག་པོའི་མངའ་གསོལ་བཞུགས་སོ།། 

ཏཱ་ར་ལ་ན་མོ། །ལྷ་ཆེན་སྟོབས་འཕྲོག་དབང་པོའི་མངའ་གསོལ་བྱ་བ་ནི། རྟེན་གྱི་དྲུང་དུ་མཆོད་གཏོར་བཤམས། གཏོར་བསྔོས་དང་མཆོད་བསྟོད་བྱས་རྗེས། ཚིལ་ཆེན་གྱི་མར་མེ་སྦར། སྦྱར་བའི་སྤོས་བསྲེགས། རོལ་མོའི་སྒྲ་དང་བཅས་པས། ཧཱུྂ་༌། བཞེངས་ཤིག་དམ་ཅན་སྲུང་མའི་གཙོ། །སྟོབས་ཆེན་མ་ཧཱ་ཀཱ་ལཱ་ཁྱོད། །གནས་འདིར་སྤྱན་འདྲེན་གཤེགས་སུ་གསོལ། །གསོན་དང་ཁྱོད་ལ་གུས་པས་འདུད། །དགོངས་ཤིག་བདག་ལ་བརྩེ་བས་དགོངས། །རྣལ་འབྱོར་བདག་ཡིད་རབ་གདུང་བས། །ནག་པོ་ལྕམ་དྲལ་འཁོར་བཅས་ལ། །མཆོད་ཅིང་བསྟོད་དེ་མངའ་གསོལ་ལོ། །དུས་གསུམ་སངས་རྒྱས་ཐམས་ཅད་ཀྱིས། །དམ་ཅན་སྲུང་མ་ཁྱོད་རྣམས་ལ། །རང་བཞིན་སྐྱེ་མེད་ཆོས་སྐུ་ལས། །འགག་མེད་སྣ་ཚོགས་རབ་སྤྲུལ་པ། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །ཏི་སེའི་གངས་དང་དུར་ཁྲོད་ཆེ། །ཧ་ཧ་རྒོད་སོགས་ཞིང་སྐྱོང་དང༌། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །བརྗིད་པའི་སྐུ་ལ་རྔམ་པའི་ཞལ། །ཀྵིཾ་སྒྲ་སྒྲོག་པའི་ང་རོ་ཅན། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །རྩ་ཞལ་ནག་པོས་མི་རོ་ཟ། །བསྟན་དགྲ་གདུག་པ་ཞལ་དུ་འདྲེན། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །གཡས་ཞལ་དཀར་པོ་ཁྲོ་ཞིང་འཛུམ། །རྣལ་འབྱོར་དམ་ལྡན་བུ་བཞིན་སྐྱོང༌། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །གཡོན་ཞལ་དམར་པོ་རྒྱ་ཆེར་བཞད། །ཁམས་གསུམ་ཟིལ་གནོན་དབང་དུ་སྡུད། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །སྟེང་ཞལ་དུད་ཁ་ཆེར་ཁྲོས་པ། །ཧཱུྂ་གི་སྒྲ་སྒྲོག་དྲེགས་པ་འདུལ། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །ཡིད་བཞིན་དགོས་འདོད་སྩོལ་མཛད་ཅིང༌།་་༌། ཕྱག་བཞི་མཚོན་ཆ་སྣ་ཚོགས་འཛིན། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །གཡས་གཉིས་གྲི་གུག་རལ་གྲི་ཡིས། །དགྲ་སྲོག་གཅོད་ཅིང་ལྟོ་བ་འདྲལ༑ ༑ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །གཡོན་གཉིས་ཐོད་ཁྲག་མདུང་ཐུང་སྒྲེང༌། །ཚེ་བསོད་སྤེལ་ཞིང་ལོག་འདྲེན་འདུལ། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །མཆན་ཁུང་གཏེར་གྱི་བུམ་པ་འཆང༌། །རྒྱལ་མཆོད་སྒྲུབ་ལ་དངོས་གྲུབ་སྩོལ། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །ཁྲོ་གཉེར་མཆེ་བ་རབ་ཏུ་གཙིགས། །ལྗགས་འདྲིལ་རྐན་སྒྲ་འབྲུག་ལྟར་སྒྲོག

།ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །དབུ་སྐྲ་དམར་སེར་གྱེན་དུ་འཁྱིལ། །ཐོད་སྐམ་ལྔ་ཡིས་དབུ་ལ་བརྒྱན། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །སྐུ་དར་རིན་ཆེན་ཚངས་སྐུད་སྦྲུལ། །མགོ་ཕྲེང་དྲག་པོའི་ཆས་རྣམས་རྫོགས། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །དྲིལ་བུ་གཡེར་ཁའི་དོ་ཤལ་གྱིས༑ ༑སྙན་པའི་སྒྲ་དབྱངས་ཆོས་སྒྲ་སྒྲོག །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །ང་རྒྱལ་སྟོབས་འཕྲོག་སྟག་ཤམ་བཀླུབས། །བརྐྱང་བསྐུམ་ཞབས་ཀྱིས་དགྲ་བགེགས་གནོན། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །འགྱིངས་ཤིང་གཏུམ་པའི་ཆ་ལུགས་ཅན། །དུ་མའི་མིང་ཅན་སྲིན་པོའི་གཟུགས༑ །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །ཡུམ་ཆེན་ཁྲོ་མོ་སྡེ་བཞི་ཡང༌། །ཁྱོད་ཀྱི་བཀའ་སྒྲུབ་དགྱེས་པ་སྐྱེད། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །ལས་བྱེད་སྤྲུལ་པ་ཡང་སྤྲུལ་ཚོགས། །དྲེགས་པ་མ་རུངས་ཡོངས་ཀྱིས་བསྐོར། །ལྷ་ཆེན་སྟོབས་འཕྲོག་ནག་པོ་ལ། །མཆོད་ཅིང་བསྟོད་དེ་མངའ་གསོལ་ལོ། །ཧཱུྂ་༌། དྲག་པོ་གཟི་ལྡན་དབང་ཕྱུག་ཁྱོད། །ཁྱོད་ཀྱི་ཐུགས་དམ་རྗེས་དགོངས་ལ། །བསྟེན་ཅིང་སྒྲུབ་པའི་རྣལ་འབྱོར་བདག །ཇི་སྲིད་བྱང་ཆུབ་མ་ཐོབ་བར། །འབྲལ་མེད་བུ་བཞིན་སྐྱོང་བ་དང༌། །ཕྲིན་ལས་རྣམ་བཞི་བསྒྲུབ་པའི་ཕྱིར། །བྲམ་ཟེའི་གཟུགས་ཅན་མངའ་གསོལ་ལོ། །དཔའ་བོ་ཆེན་པོ་མངའ་གསོལ་ལོ། །ཞལ་བཞི་གཏུམ་པོ་མངའ་གསོལ་ལོ༑ ༑སྟོབས་འཕྲོག་ནག་པོ་མངའ་གསོལ་ལོ། །མི་སྡུག་དྲག་པོ་མངའ་གསོལ་ལོ། །ནག་པོ་ཆེན་པོ་མངའ་གསོལ་ལོ། །ལྷ་ཆེན་ལེགས་ལྡན་མངའ་གསོལ་ལོ། །ཚེ་བསོད་སྤེལ་བར་མངའ་གསོལ་ལོ། །དཔལ་འབྱོར་རྒྱས་པར་མངའ་གསོལ་ལོ། །ཕྲིན་ལས་བསྒྲུབ་པར་མངའ་གསོལ་ལོ། །ཧཱུྂ་༌།

ལྷ་མཆོག་ཞལ་བཞི་ལྡན་པ་ཁྱོད། །བོས་པའི་ཚེ་ན་སྙན་མ་སྲ། །གཡབ་པའི་ཚེ་ན་སྤྱན་མ་རྟུལ། །བསྟེན་པའི་ཚེ་ན་རྒྱང་མ་རིང༌། །ཁུར་བའི་ཚེ་ན་ཕྲག་མ་ལྗི། །གསོལ་བའི་ཚེ་ན་འཁུ་མ་ལྡོག །བསྐུལ་བའི་ཚེ་ན་སྒབ་མ་ལྗི། །མངགས་པའི་ཚེ་ན་བང་མ་བུལ། །རྦད་པའི་