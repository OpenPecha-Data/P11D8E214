ཀོང་བུ་འདག་སྦྱོར་ཞལ་གདམས་བཞུགས་སོ།། ༈ །གསེར་དངུལ་ཟངས་ལྕགས་ལྷང་ཚེར་རྣམས། །སྲེག་སྣོད་ཀོང་བུ་བཟོ་ཐབས་ནི། །ཁམ་ས་བཟང་པོ་ཆ་བཞི་ལ། བྱེ་མ་ཞིབ་མོ་ཆ་གཅིག་སྟེ། །ཀོང་བུ་ཆེ་ཆུང་སྐབས་སྦྱར་བཟོས། །བསྐམས་ལ་ནང་དུ་གསེར་དངུལ་དང༌། །ཟངས་ལྕགས་ལྷང་ཚེར་ལ་སོགས་པ། །ལྡེ་གུ་བྱས་ལ་མི་ནོར་བའི། །རྟགས་ལྡན་ཀོང་བུ་སོ་སོར་གཞུག །ཁ་ཡང་ས་སྦྱོར་འདིས་བཅད་ལ། །སྦྱར་མཚམས་དམ་སྦྱར་ཕྱི་ལོགས་སུ། །ཀམ་པ་ཚྭ་དང་རྟ་སྦང་དང༌། །སོལ་བ་ཕྱེ་མ་བསྲེས་པ་ཡི། །འདག་པས་བྱུགས་ལ་བསྐམས་ནས་ནི༑ ༑གཞུང་དུ་བཤད་ལྟར་ཡུན་བསྲིངས་བསྲེག

ཚིག་ཚད་དངུལ་སྐམ་ནག་འདུལ་འདྲ་ན་ལེགས་པའི་ཚད་ཡིན་ལ། །གལ་ཏེ་རིན་ཆེན་མ་ཚིག་ན། །སྔར་ གསེར་དངུལ་ཟངས་ལྕགས་ལྷང་ཚེར་སོགས་གང་ཡིན་ཡང་གྲ་རང་གི་ཁ་དོག་མི་འགྱུར༑ དེ་ལ་སླར་ཡང་ གྱི་གཉེན་པོ་རྣམས་ཀྱི་སྟེང༌། །ཞན་ནག་ལྡོང་རོས་ར་འོད་ལ། །སྐྱོ་སྦྱར་གོང་ལྟར་ཀོང་བུར་གཞུག །མེར་བཞག་སྦུད་པས་དྲག་ཏུ་བསྐུལ། །དེས་ནི་མི་འཚིག་མི་སྲིད་ལ། །ཚིག་ནས་གཞུང་བཞིན་བཀྲུས་པ་ལས། །རིན་ཆེན་ཁ་དོག་སྔོ་སངས་ལ། །ལྗིད་ནི་སྔར་དང་མཉམ་པར་སྡོད། །ཞེས་པའི་ཞལ་གདམས་ཡིག་ཆུང་འདི། །གཞུང་དུ་མ་བསྟན་ལོགས་སུ་གབ། །ཡུན་དུ་གསང་ཞིང་སྦས་ནས་ཀྱང༌། །དགོས་དུས་སྤྱོད་པ་མཁས་པའི་ཁྱད། །ཡིན་ཕྱིར་དྷརྨ་ཀཱིརྟིས་སྦྱར། ། ཟུར་མཁར་བའི་མན་ངག་གོ། །།མངྒ་ལཾ།།