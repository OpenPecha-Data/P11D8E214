༄༅། །སྐྱེས་རབས་ལས་བརྩམས་པའི་གསོལ་འདེབས་དྲི་མ་མེད་པ་པདྨའི་ཕྲེང་བ་དད་པའི་མཛེས་རྒྱན་བཞུགས་སོ།། 

ས་གསུམ་འགྲོ་བའི་གཉེན་དང་སྐྱབས་གཅིག་པུ། །ཐུབ་དབང་ཆོས་ཀྱི་རྒྱལ་པོའི་བསྟན་པ་ནི། །བཤད་དང་སྒྲུབ་པའི་སྒོ་ནས་འཛིན་མཛད་པ། །བསྟན་འཛིན་བཤེས་གཉེན་རྣམས་ལ་གསོལ་བ་འདེབས། །འདས་དུས་ཐུབ་མཆོག་ཤཱཀྱའི་རྒྱལ་པོ་ཡི། །ཆོས་འདུལ་མཛོད་འཛིན་བྲམ་ཟེ་སྒྲ་་་་་་མཁན་རྒྱུད་ཀྱི་བརྟུལ་ཞུགས་སྤྱོད་པའི་མཚན་ས་ར་ཧ་ཆེན་པོ་གཅན་འཛིན། །ཟག་པ་རྣམས་ཟད་དགྲ་བཅོམ་འབྲས་བུ་བརྙེས། །རིག་གྲོལ་གཉིས་ལྡན་ཞབས་ལ་གསོལ་བ་འདེབས༑ ༑སློབ་དཔོན་པདྨས་་་་་་བསིལ་བའི་ཚལ་དུ་བརྟུལ་ཞུགས་མཆོག་སྤྱོད་ཚེ། །གདོལ་པའི་རིགས་ཀྱིས་ཟབ་ལམ་སྦྱོར་སྒྲོལ་རྣམས། །ཡོངས་འཛིན་གསང་སྔགས་་་་་་སློབ་དཔོན་པདྨའི་ཆོས་ཀྱི་མཛོད་འཛིན་པ། །འཇིགས་མེད་སེང་གེའི་ཞབས་ལ་གསོལ་འདེབས། །ཆུ་ཀླུང་་་་་་བྱང་ཕྱོགས་གངྒཱ་ལ་ཉེ་བར་གངྒཱའི་ངོགས་སུ་བྲམ་ཟེ་མཆོག །ཆགས་ལྡན་བུ་ཡིས་གཙང་སྦྲའི་བརྟུལ་ཞུགས་མཛད། །རང་སྲོག་་་་་་རླུང་ནད་ཀྱིས་དུས་བྱས་དོར་ཡང་སྒྲུབ་པའི་བརྟུལ་ཞུགས་འཛིན༑ ༑ཁྱེའུ་དགའ་བྱེད་ཞབས་ལ་གསོལ་བ་འདེབས། །མི་རྟག་ཚེ་ཡི་འདུ་བྱེད་ཡོངས་བཟློག་ཕྱིར། །འཆི་མེད་ལྷ་ཡིས་བྱིན་བརླབས་རྗེས་་་་་་པུཥྤ་ཧ་རིར་བཟུང་ཡང༌༑ ༑དམ་ཚིག་་་་་་སློབ་མ་དམ་ལོག་པའི་དབང་གིས་གཟུགས་སྐུ་དབྱིངས་སུ་ཐིམ། །དྲང་སྲོང་་་་་་ཉི་མ་མགོན་པོའི་ཞབས་ལ་གསོལ་བ་འདེབས། །འཕགས་ཡུལ་ལྷོ་ཕྱོགས་རྒྱ་མཚོའི་འགྲམ་ངོགས་སུ། །ཨུཏྤལ་ལ་དང་མཛེས་ལྡན་ཡབ་ཡུམ་སྲས། །རྒྱལ་ཁྲིམས་ཚུལ་གྱིས་འགྲོ་རྣམས་བདེ་ལ་བཀོད། །རྒྱལ་པོ་དགེ་ཁྲིམས་ཞབས་ལ་གསོལ་བ་འདེབས། །ཟངས་གླིང་སྲིད་སྐྱོང་དཔལ་སྐྱེས་་་་་་ནང་པའི་རྒྱལ་པོའི་རྒྱལ་པོའི་སྲས། །མུ་སྟེགས་ཚར་བཅད་ཐུབ་བསྟན་སྤེལ་མཛད་པའི། །རླབས་ཆེན་རྒྱལ་བའི་གོ་འཕང་དོན་གཉེར་བ། །རྒྱལ་པོ་འོད་མཛེས་ཞབས་ལ་གསོལ་བ་འདེབས། །གདོལ་་་་་་རྒྱ་གར་བྱང་ཕྱོགས་ཨུཏྤལའི་ཚལ་པའི་རིགས་ལས་བསྟན་པའི་སྒོར་ཞུགས་ཤིང༌། །རིག་གནས་ལྔ་་་་་་ལྔ་རིག་པཎ་ཆེན་ཆོས་འཁོར་ནཱ་ལེནྡྲའི་་་་་་འཕགས་ཡུལ། །མཁན་པོར་་་་་་མུ་སྟེགས་ཀྱིས་ཁ་ཟས་དུག་ཅན་དྲངས་པས་ཚེའི་དུས་བྱས་དབང་བསྐུར་ཐུབ་བསྟན་བདག་པོ་མཆོག

།ལྷ་ཡི་ཟླ་བའི་ཞབས་ལ་གསོལ་བ་འདེབས། །དམངས་རིགས་ལས་བྱུང་མུན་ཆེན་དུར་ཁྲོད་དུ། །བརྟུལ་་་་་་ལོ་བདུན་ནས་ལུས་མ་བཞག་པར་མཁའ་སྤྱོད་དུ་གཤེགས་ཞུགས་སྤྱོད་པས་ངེས་དོན་མངོན་དུ་གྱུར། །ཕྱོགས་ལས་རྣམ་རྒྱལ་གསང་སྔགས་དོན་མང་རྟོགས། །གཏུམ་སྲུང་རྣལ་འབྱོར་ཞབས་ལ་གསོལ་བ་འདེབས། །གཉན་གྱི་ལོ་ཙཱ་དར་མ་གྲགས་ཀྱི་དྲུང༌། །ཞལ་བཞིའི་ཆོས་སྐྱོང་བསྙེན་པས་གྲུབ་པ་ཐོབ། །གཞན་གྱི་བྱད་ཁས་ཚེའི་འདུ་བྱེད་བསྡུས། །རྒྱལ་པོ་ཆོས་མཛད་ཞབས་ལ་གསོལ་བ་འདེབས། །དལ་འབྱོར་དོན་ཡོད་རང་བྱུང་ལྷན་སྐྱེས་རྟོགས། །ཆོས་སྐུ་མངོན་གྱུར་ངེས་དོན་སྨྲ་བའི་མཆོག །ལུས་དང་བཅས་ཏེ་མཁའ་སྤྱོད་མངོན་དུ་བསྒྲོད། །ངམ་ཤོད་སྲས་་་་་་མེ་ལོང་རྡོ་རྗེའི་ཞབས་ལ་གསོལ་བ་འདེབས། །རྒྱ་གར་ལྷོ་ཕྱོགས་་་་་་བྷངྒ་ལ་རུ་འཁོར་ལོས་བསྒྱུར་རྒྱལ་ཉིད། །འཇིག་རྟེན་དབང་ཕྱུག་མཆོག་གིས་རྗེས་བཟུང་ཞིང༌། །དེ་ཡི་སྐུ་བརྙན་བོད་ཡུལ་ལྗོངས་་་་་་ཇོ་བོ་བཅུ་གཅིག་ཞལ་ཀླུང་ཤོད་ར་འཛབ་ནས་གདན་དྲངས་པ་ད་ལྟ་གཙང་སྨད་གཡས་རུ་གཞུ་ལུ་གྲོང་གི་གསང་སྔགས་མཆོག་གྲུབ་གླིང་གི་རྟེན་གྱི་གཙོ་བོར་བཞུགས་སུ་བསྐུར། །རྒྱལ་པོ་ལེགས་བྱིན་ཞབས་ལ་གསོལ་བ་འདེབས། །རྒྱལ་རིགས་་་་་་རྒྱ་གར་ནུབ་ཕྱོགས་མཆོག་ལས་ཐུབ་བསྟན་སྒོར་ཞུགས་ཤིང༌། །མཁས་པའི་གྲགས་པས་འཆད་རྩོད་རྩོམ་ལ་བརྩོན། །བོད་ཡུལ་ལྗོངས་སུ་ཐུབ་བསྟན་དར་བར་མཛད། །པཎ་ཆེན་ཆོས་་་་་་བོད་ཡུལ་དུ་འདས་པའི་གདུང་ད་ལྟ་སྤྲས་ཀྱི་ཤ་བ་འབུམ་པ་ན་ཡོད་ཀྱི་ཡིད་དེར་གསོལ་བ་འདེབས། རྡོ་རྗེ་གདན་་་་་་དབུས་གྱུར་ཚལ་དུ་བྲམ་ཟེའི་རིགས་གྱི་བྱང་ཕྱོགས་འདོད་ལྡན་དུ། །རྒྱལ་རིགས་ཐུབ་བསྟན་སྒོར་ཞུགས་རབ་ཏུ་བྱུང༌། །ཕྱིར་རྒོལ་ཚར་བཅད་ཐུབ་བསྟན་གསལ་བར་མཛད། །ལེགས་མཐོང་བདེན་སྨྲའི་ཞབས་ལ་གསོལ་བ་འདེབས། །སླར་ཡང་ཡུལ་དེར་ཆོ་རིགས་བཙུན་པའི་སྲས། །ངེས་པར་འབྱུང་ཞིང་དཔལ་མགོན་ཕྱག་བཞི་པ། །དངོས་སུ་བྲན་གཡོག་བཀའ་ཉན་སྲུང་སྡོད་པ། །ཞི་བའི་མཚན་ཅན་ཞབས་ལ་གསོལ་བ་འདེབས། །རྒྱ་གར་ལྷོ་ཕྱོགས་ཨིནྡྲའི་རྒྱལ་རིགས་ཆེ། །ས་བདག་ཀླུ་ཡི་ནད་ཀྱིས་གདུངས་པའི་ཚེ། །དྲང་སྲོང་དམོད་པས་སྐད་ཅིག་ཉིད་ལ་གྲོལ། །དྷརྨཱ་ཤོ་ཀའི་ཞབས་ལ་གསོལ་བ་འདེབས། །རྡོ་རྗེ་གདན་གྱི་རྒྱལ་ཚབ་སེང་གེའི་ཁྲིར། །མངོན་པར་དབང་བསྐུར་ལྔ་་་་་་གནས་རིག་པཎྜི་ཏས། །ཐུབ་བསྟན་རྫོགས་ལྡན་དུས་ལའང་འགྲན་མཛད་པ། །ཆོས་ཀྱི་ཕྲེང་བའི་ཞབས་ལ་གསོལ་བ་འདེབས། །གཙང་རོང་ལྷ་རྗེ་གནུབས་་་་་་ཆུང་ཀྱི་སློབ་མའི་མཆོག

།འཁོར་ལོ་གཉིས་ཀྱི་ནན་ཏན་མཆོག་བསྒྲུབས་པས། །རང་དོན་མཐར་ཕྱིན་དེ་ཉིད་མངོན་རྟོགས་པ། །ཚུལ་ཁྲིམས་མཚན་ཅན་ཞབས་ལ་གསོལ་བ་འདེབས། །ཐུབ་བསྟན་སྒོར་ཞུགས་ལུང་རིགས་ཐོས་པས་ཕྱུག །ཇོ་བོ་་་་་་ཇོ་བོ་རྗེ་ཨ་ཏི་ཤ་ཡི་སློབ་མའི་མཆོག །རྗེ་དེས་བསྟན་པའི་བདག་པོར་དབང་བསྐུར་བ། །ཁུ་སྟོན་གཡུང་དྲུང་ཞབས་ལ་གསོལ་བ་འདེབས། །མང་ཡུལ་ཕྱོགས་ལས་བསྟན་ལ་རབ་ཏུ་བྱུང༌། །བསམ་གཏན་མཆོག་སྒོམ་གྲུབ་པའི་དངོས་གྲུབ་ཐོབ༑ ༑རྟེན་འབྲེལ་དབང་གིས་གཞན་དོན་བརྩོན་ལ་བགྱིས། །ཡོན་ཏན་བློ་གྲོས་ཞབས་ལ་གསོལ་བ་འདེབས། །མདོ་ཁམས་་་་་་རྔོད་ཀྱི་ཡ་ངན་སྲིབས་ཕྱོགས་སུ་རིག་སྔགས་འཆང་བའི་དཔལ། །འཇམ་དཔལ་ཁྲོ་ཆུས་རྗེས་བཟུང་གྲུབ་པ་ཐོབ། །ལོག་རྟོག་དྲེགས་བྱེད་ཚར་གཅོད་རྡོ་རྗེ་འཛིན། །རྡོ་རྗེ་གྲགས་པའི་ཞབས་ལ་གསོལ་བ་འདེབས། །བལ་ཡུལ་གྲུབ་མཆོག་བ་སུ་དྷ་ར་ཡིས། །རྗེས་སུ་བཟུང་ཞིང་མཆོག་གི་དངོས་གྲུབ་ཐོབ། །འཁོར་ལོ་སྡོམ་པའི་ཞལ་མཐོང་རྗེས་སུ་བཟུང༌། །ཧཱུྂ་ཆེན་ཀ་་་་་་ཧ་ར་ཁ་བདུད་བརྟུལ་བ་པོ་རའི་ཞབས་ལ་གསོལ་བའདེབས། །བོད་ཡུལ་ངམ་ཤོད་ལྷ་ལམ་ཁྱོན་ཆེན་པོར། །ཁྲི་སྲོང་ལྡེའུ་འོད་དཀར་ལས་བསྐྲུན་པས། །རྒྱལ་ཁྲིམས་ཆོས་ཀྱི་ཁྲིམས་ལྡན་མཐའ་བཞི་བཏུལ། །མུ་ཏིག་བཙད་པོའི་ཞབས་ལ་གསོལ་བ་འདེབས། །དཔལ་མགོན་ཙ་ཏུརྨུ་ཁའི་རྗེས་སུ་བཟུང༌། །ཁའུའི་བྲག་ལ་ཡེངས་མེད་སྒོམ་པའི་ཚེ། །འཁོར་འདས་མ་ལུས་རང་སེམས་གདེང་ཐོབ་ཅེས། །གྲགས་པ་ཡེ་ཤེས་ཞབས་ལ་གསོལ་བ་འདེབས། །ངམ་ཤོད་ཕྱོགས་ཀྱི་རིག་པ་སྨྲ་བའི་མཆོག །གཙུག་ལག་རྩིས་ཀྱི་རིག་གནས་ཇི་སྙེད་རྣམས། །མ་ལུས་ལུས་མེད་ཀུན་ནས་འདོམས་མཛད་པ། །དགེ་བཤེས་་་་་་ཚུལ་ཁྲིམས་ལེགས་གྲུབ་ཞབས་ལ་གསོལ་བ་འདེབས། །རྟ་དབྱངས་་་་་་ངམ་ཤོད་དུ་སློབ་དཔོན་རྟ་དབྱངས་དགེ་བཤེས་མཆོག་གི་དབང་པོར་གྱུར་པའི་ཚེ་མཆོག་གི་དབང་པོར་གྱུར་པའི་ཚེ། །སློབ་མའི་ཁྱུ་མཆོག་དད་པའི་དཔལ་ཐོབ་ཅིང༌། །བླ་མའི་བཀའ་སྒྲུབ་ཇི་བཞིན་དམ་སྲུང་བ༑ ༑གྲགས་པ་མཆོག་གི་ཞབས་ལ་གསོལ་བ་འདེབས། །མདོ་ཁམས་རྩེ་གདོང་ཕྱོགས་སུ་རབ་བལྟམས་ཤིང༌། །རི་བོ་ཤནྟིར་མཉམ་མེད་འཚོ་བྱེད་དྲུང༌། །གདམས་པ་མནོས་པས་འཁོར་འདས་ཆོས་རྣམས་ཀུན། །སེམས་དོན་ངོ་བོ་གཟིགས་ལ་གསོལ་བ་འདེབས། །བདེ་གཤེགས་ཕག་གྲུའི་ཕྲིན་ལས་་་་་་སྐུ་ཚེའི་སྟོད་ཐོག་མའི་ཚེ། །གཙང་རོང་ཕྱོགས་ཀྱི་སློབ་མ་རོ་གཅིག་རྟོགས། །བླ་མའི་དྲིན་ལན་སྒྲུབ་པའི་ཆོས་ཀྱིས་གཞལ། །ཆོས་ཀྱི་འབྱུང་གནས་ཞབས་ལ་གསོལ་འདེབས། །རྒྱལ་བ་གཉིས་པ་འཇིག་རྟེན་མགོན་པོའི་དྲུང༌། །སློབ་མའི་མཆོག་གྱུར་དམ་ཆོས་མཛོད་འཛིན་ཅིང༌། །སྒྲུབ་བརྒྱུད་བསྟན་པའི་གཙུག་རྒྱན་སྤྱན་སྔ་བ།

།ཤེས་རབ་འབྱུང་གནས་ཞབས་ལ་གསོལ་བ་འདེབས། །ལེགས་སྦྱར་སྨྲ་བའི་སྐད་རིགས་མངོན་གྱུར་ཅིང༌། །ཀ་ཙན་མདོ་དང་དེ་ཡི་གཞུང་ལུགས་སོགས༑ ༑དམ་ཆོས་མང་པོའི་བཀའ་དྲིན་བོད་འདིར་བསྒྱུར། །བློ་གྲོས་བརྟན་པའི་་་་་་གསུམ་པ་ཞབས་ལ་གསོལ་བ་འདེབས། །ལེགས་སྦྱར་གཞུང་ལུགས་འབུམ་ཕྲག་དུ་མ་རྣམས། །ཁྱོད་ཐུགས་འདོམས་པས་སྐད་གཉིས་རབ་སྨྲ་ཞིང༌། །གསུང་རབ་ཀུན་གྱི་ཡིན་མིན་འབྱེད་མཁས་པ། །རྡོ་རྗེ་རྒྱལ་་་་་་ཤོང་སྟོན་མཚན་ཞབས་ལ་གསོལ་བ་འདེབས། །གཉིས་མེད་རྫོགས་ཆེན་མཆོག་མངའ་ཀློང་ཆེན་གྱི། །རིགས་ལས་བྱུང་བའི་པདྨ་དབང་ཆེན་ཞེས། །བཀའ་རྟགས་དབུ་གཙུག་རྟ་གདོང་ཕྱག་རྒྱས་སྤྲས། །ཟླ་བ་གྲགས་པའི་ཞབས་ལ་གསོལ་བ་འདེབས། །ལ་ཐོག་ཟུར་མཁར་རྒྱལ་པོའི་ཕོ་བྲང་དུ། །གསོ་རིག་ཡན་ལག་བརྒྱད་སོགས་མངོན་གྱུར་པས། །འགྲོ་ཀུན་ཟུག་རྔུའི་ནད་ལས་སྒྲོལ་མཛད་པ། །མཉམ་ཉིད་རྡོ་རྗེའི་ཞབས་ལ་གསོལ་བ་འདེབས། །གསེར་མདོག་ཅན་དུ་་་་་་ཐུབ་དབང་གཉིས་པ་ཤཱཀྱ་མཆོག་གི་དྲུང༌། །སྲས་ཀྱི་ཐུ་བོ་ཐོས་པས་ལེགས་ཕྱུག་ཅིང༌། །རྒྱལ་དབང་དེ་ཡི་རྒྱལ་ཚབ་་་་་་ཆོས་ཀྱི་མཛོད་འཛིན་པ། །དོན་ཡོད་གྲུབ་པའི་ཞབས་ལ་གསོལ་བ་འདེབས༑ ༑བྱང་ཆུབ་་་་་་མཐིལ་དུ་གླིང་ལོག་གི་དུས་གླིང་དུ་དུས་ཀྱི་འཇིག་བྱུང་ཚེ། །སྐྱུ་རའི་རིགས་ཀྱི་བསྟན་པ་རབ་་་་་་གླིང་གི་ཞིག་གསོས་གསོས་ཤིང༌། །དཔལ་མགོན་བེང་གིས་གྲུབ་པའི་དངོས་གྲུབ་བྱིན། །རྡོ་རྗེ་རིན་ཆེན་ཞབས་ལ་གསོལ་བ་འདེབས། །སྐྱུ་རའི་གདུང་ལས་སྒོམ་་་་་་གཞུང་འདུག་པར་པའི་མཚན་འཛིན་ཅིང༌། །གདུང་བརྒྱུད་གསེར་གྱི་ཕྲེང་བ་སྤེལ་མཁས་པས། །སྒྲུབ་བརྒྱུད་ཕྱོགས་མཐར་དར་ཞིང་རྒྱས་མཛད་པ། །རིན་ཆེན་རྣམ་རྒྱལ་ཞབས་ལ་གསོལ་བ་འདེབས། །པདྨས་རྗེས་བཟུང་ལུང་བསྟན་གནང་བ་ཐོབ། །གསང་སྔགས་མཆོག་གི་ཆོས་ཀུན་མངོན་གྱུར་ཅིང༌། །རིག་འཛིན་རྡོ་རྗེ་འཛིན་པ་རྣམས་ཀྱི་མཆོག །སྣ་ཚོགས་རང་གྲོལ་ཞབས་ལ་གསོལ་བ་འདེབས། །འགྲུ་རྒྱལ་རིགས་ཀྱི་འོད་དཀར་མ་ཉམས་ཤིང༌། །ཚོགས་གཉིས་བྱེ་བའི་ཆ་རྫོགས་མངོན་མཐོའི་དཔལ། །རྡོ་རྗེ་རྣལ་འབྱོར་མ་དངོས་གདུང་རིགས་མཆོག

།བསྟན་འགྲོར་ཕན་ཆུང་བར་་་་་་བསམ་བཞིན་ཉིང་མཚམས་སྦྱར་དེར་གསོལ་བ་འདེབས། །ད་ལྟའི་རིགས་རུས་མངོན་མཐོའི་དཔལ་ཐོབ་ཅིང༌། །དགེ་སློང་ཐོས་ལྡན་འཁོར་ལོ་གཉིས་་་་་་ཀློག་པ་ཐོས་བསམ་ནན་ཏན་ཀྱིས་ཕྱུག །བསླབ་གསུམ་མདོ་རྒྱུད་རིག་གནས་མཛོད་འཛིན་པ། །ཆོས་ཀྱི་གྲགས་པའི་ཞབས་ལ་གསོལ་བ་འདེབས། །མ་འོངས་སྐྱུ་རའི་གདུང་བརྒྱུད་་་་་་ད་ལྟ་ནས་རྩིས་པའི་ཐ་མ་རུ། །སྦྲུལ་ལོ་པ་ཡིས་ཟབ་གཏེར་་་་་་གཏེར་སྒྲོམ་ནས་དགོངས་པ་ཡང་ཟབ་ཀྱི་འཕྲོ་འབྱིན་ཞིང༌། །དམ་ཆོས་ཨ་ཏི་ཡོ་གས་འགྲོ་ཀུན་སྒྲོལ། །དོན་གྲུབ་ཆོས་ཀྱི་འབངས་དེར་གསོལ་བ་འདེབས་་་་་་ད་ལྟ་ནས་རྩིས་པའི་ཚེ་ཚད་བརྒྱད་ཅུ་ཙམ་ཡིན་པར་ཚེ་མཐར་ཕྱིན་ན་འདི་ལ་སྐྱེ་མི་དགོས་ཀྱང་ཚེ་ཚད་ལྔ་བཅུ་བས་མང་བ་མི་སྡོད་པའི་རྟེན་འབྲེལ་མང་ཞིང་དེའི་སྔོན་དུ་འཆི་ཡང་སྲིད་པས་ད་ལྟའི་ཚེ་ལྷག་ལ་འདིར་ཡོང་དགོས། །སྟོད་ལུང་ཕྱོགས་སུ་སྔགས་འཆང་རིག་པ་འཛིན༑ ༑ཚེ་ཡི་ཟབ་ཆོས་མང་་་་་་ཁ་རག་ཚེ་ཆུ་ཕུག་ནས་པོའི་གཏེར་འབྱིན་ཞིང༌། །འགྲོ་ཀུན་འཆི་མེད་ལམ་དུ་འགོད་མཛད་པ། །བདུད་འདུལ་གྲགས་པའི་ཞབས་ལ་གསོལ་བ་འདེབས། །འཕགས་ཡུལ་བྱང་གླིང་མཁས་པའི་པཎྜི་ཏ། །གཞུང་ལུགས་སྨྲ་ལ་སྙེངས་པ་ཡོངས་མེད་ཅིང༌། །མཁས་མང་དབུས་སུ་གྲགས་པའི་དཔལ་ཐོབ་པ། །ཉི་མ་སྙིང་གི་ཞབས་ལ་གསོལ་བ་འདེབས༑ ༑མངོན་དགའི་ཞིང་དུ་་་་་་དེ་བཞིན་གཤེགས་པ་རྒྱལ་བ་ཀློང་ཡངས་དྲུང༌། །ཆོས་མཛོད་ཀུན་འཛིན་བཀའ་ཡི་བསྡུ་བ་པོ། །ཆུ་ལ་ཟེགས་མ་ནམ་མཁར་སྤྲིན་གྱི་ཚུལ། །བཞིན་བཟང་ཟླ་བའི་ཞབས་ལ་གསོལ་བ་འདེབས། །བདུན་པ་སངས་རྒྱས་རབ་གསལ་་་་་་ཤཱཀྱ་ཤྲཱི་འབྱོན་པའི་དུས་་་་་་བསྐལ་བཟང་གི། །བྱང་ཆུབ་སེམས་དཔའ་དམ་ཆོས་མཛོད་འཛིན་པས། །དྲི་བ་་་་་་དང་ལན་གྱིས་་་་་་ཚུལ་དུ་ཆོས་ཚུལ་གསལ་མཛད་པ། །བྱང་ཆུབ་སེམས་དཔའ་་་་་་སྤོབས་པའི་སྣང་བ་གང་དེར་གསོལ་བ་འདེབས། །མཐར་ཐུག་བྱང་ཆུབ་སྙིང་པོར་བཞུགས་པའི་ཚེ། །བསྐལ་བཟང་གི་་་་་་སངས་རྒྱས་དགུ་པའི་མཚན་གྱི་འོད་དཀར་ཅན༑ ༑བསྐལ་བཟང་མཛད་པ་བཅུ་གཉིས་སྟོན་མཁས་པ། །མེ་ཏོག་མཚན་ཅན་ཞབས་ལ་གསོལ་བ་འདེབས། །གཞན་ཡང་རང་རང་སྣོད་ལྡན་གདུལ་བྱའི་ཕྱིར། །ཞིང་ཁམས་ཀུན་ན་ཐུགས་རྗེའི་རྣམ་རོལ་གྱིས། །སྤྲུལ་པའི་སྣང་བརྙན་ཕྱོགས་བརྒྱར་གཡོ་མཁས་པ། །དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ལྟར་གསོལ་བ་བཏབ་པའི་བྱིན་རླབས་ཀྱིས། །རྒྱལ་བ་མཆོག་ཁྱོད་མཐར་ཐུག་བྱང་ཆུབ་ནས། །བསྐལ་བཟང་དགུ་པ་མེ་ཏོག་ཉིད་གྱུར་ཏེ། །དམ་ཆོས་འཁོར་ལོ་རིམ་གསུམ་བསྐོར་བའི་ཚེ། །བདག་སོགས་འཁོར་གྱི་ཐོག་མར་སྐྱེས་ནས་ཀྱང༌། །ཁྱོད་ཀྱི་ཆོས་མཛོད་འཛིན་དང་སྡུད་པ་དང༌། །དར་ཞིང་རྒྱས་དང་ཁྱོད་ཀྱི་རྒྱལ་ཚབ་ཏུ། །དབང་བསྐུར་ཆོས་ཀྱི་སྣང་བ་རབ་རྒྱས་ནས། །དོན་གཉིས་ལྷུན་གྱིས་འགྲུབ་པའི་རྒྱུར་གྱུར་ཅིག

།ཅེས་ཆོས་མཛད་ཚུལ་ཁྲིམས་རིན་ཆེན་གྱིས་ནན་གྱིས་དགོས་ཟེར་བར་རང་གི་སྐྱེ་བའི་དྲན་སྣང་འདས་པ་སོ་བདུན་དང༌། ད་ལྟ་བ་དང་མ་འོངས་པ་ལྔ། མཐར་བྱང་ཆུབ་སྙིང་པོར་བྱེད་ཚུལ་རྣམས་བསྡོམས་པས་བཞི་བཅུ་ཞེ་བཞིའི་གསོལ་འདེབས་ཚིགས་སུ་བཅད་པ་འདི་ཡང༌༑ དགེ་སློང་ཆོས་ཀྱི་གྲགས་པས་ཆོས་འཁོར་བྱམས་པ་གླིང་གི་ཆོས་གྲྭ་ཆེན་པོའི་གཙུག་ལག་ཁང་གི་ཡང་ཐོག་ཏུ་མགྱོགས་པར་བྲིས་པའོ།། །།