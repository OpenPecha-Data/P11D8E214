༄༅། །མ་མགོན་གཉིས་ཀྱི་གཏོར་བསྔོས་བསྡུས་པ་བཞུགས་སོ།།

བླ་མ་དང་དཔལ་ཧེ་རུ་ཀ་ལ་ཕྱག་འཚལ་ལོ། །མགོན་པོ་ཕྱག་བཞིའི་གཏོར་མ་བསྔོ་བ་ནི། གཏོར་མ་བྱིན་རླབས་བྱས་ཏེ། རང་ཉིད་འཁོར་ལོ་སྡོམ་པར་གསལ་བའི་ཐུགས་ཀའི་ས་བོན་གྱི་འོད་ཀྱིས་དཔལ་ཡེ་ཤེས་ཀྱི་མགོན་པོ་ཕྱག་བཞི་པའི་ལྷ་ཚོགས་མདུན་གྱི་ནམ་མཁར་སྤྱན་དྲངས། བཛྲ་ས་མཱ་ཛཿ པདྨ་ཀ་མ་ལཱ་ཡེ་སྟྭཾ། ཨོཾ་བཛྲ་མ་ཧཱ་ཀཱ་ལཱ་ས་པ་རི་ཝཱ་ར་ཨརྒྷཾ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་དྱེ། ཤཔད་པྲ་ཏཱིཙྪ་སྭཱ་ཧཱ། ལྷ་རྣམས་ཀྱི་ལྗགས་འོད་ཀྱི་རྡོ་རྗེའི་སྦུ་གུ་ཅན་གྱི་རྣམ་པས་དྲངས་ཏེ་གསོལ་བས་ཚིམ་པར་གྱུར། ཨོཾ་བཛྲ་མ་ཧཱ་ཀཱ་ལཱ་ཡ། ཤཱ་ས་ན་ཨུ་པ་ཧཱ་རི་ཎི། ཨེ་ཥ་ཨ་པཤྩི་མ་ཀཱ་ལོ་ཨ་ཡཾ་ཨི་དཾ་རཏྣ་ཏྲ་ཡཱ་ཡ། ཨ་པ་ཀཱ་རི་ཎཾ། ཡ་དི་པྲ་ཏིཛྙཱ་སྨ་ར་སི་ཏ་དཱ། ཨི་དཾ་དུཥྚཱཾ་ཁ་ཁ་ཁཱ་ཧི་ཁཱ་ཧི། མ་ར་མ་ར། གྲྀཧྞ་གྲྀཧྞ། བྷནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་མེ་ཀེ་ན། མཱ་ར་ཡ་ཧཱུྂ་ཕཊ་ཨི་དཾ་བ་ལིཾ་ཁཱ་ཧི་ཁཱ་ཧི། ཨོཾ་བཛྲ་ཀ་ཝུ་ཝ་ཝ་པཱ་ཤ་ཡ་མ་ཧཱ་ཀཱ་ལཱ་ཡ་ཨི་དཾ་བ་ལིཾ་ཁཱ་ཧི་ཁཱ་ཧི། ཨོཾ་མ་ཧཱ་ཀཱ་ལཱི་ཨི་དཾ་བ་ལིཾ་ཁཱ་ཧི་ཁཱ་ཧི། ཨོཾ་མ་ཧཱ་ཀཱ་ལཱ་སུ་ཏྲི་ཡ་མ་དུ་ཛཿཨི་དཾ་བ་ལིང་ཁཱ་ཧི་ཁཱ་ཧི། ཨོཾ་མ་ཧཱ་ཀཱ་ལཱ་ཏྲཀྴད་ཛཿཨི་དཾ་བ་ལིཾ་ཁཱ་ཧི་ཁཱ་ཧི། ཨོཾ་མ་ཧཱ་ཀཱ་ལཱ་སིངྷ་མུ་ཁ་ཨི་དཾ་བ་ལིཾ་ཁཱ་ཧི་ཁཱ་ཧི། ཨོཾ་མ་ཧཱ་ཀཱ་ལཱ་ས་པ་རི་ཝཱ་ར་ཨི་དཾ་བ་ལིཾ་ཁཱ་ཧི་ཁཱ་ཧི། གཏོར་མ་དགྲ་བགེགས་ཀྱི་ཤ་ཁྲག་འདོད་ཡོན་བདུད་རྩིའི་རྒྱ་མཚོ་ཆེན་པོ་འདི་ཉིད། དཔལ་ཡེ་ཤེས་ཀྱི་མགོན་པོ་རྡོ་རྗེ་ནག་པོ་ཆེན་པོ་ཕྱག་བཞི་པ། ཐུགས་ཡུམ་དམར་ནག །ཚེ་བདག་བྱ་རོག་གི་གདོང་པ་ཅན། སྲོག་བདག་བྱ་རོག་གི་གདོང་པ་ཅན། འཆི་བདག་བྱ་རོག་གི་གདོང་པ་ཅན། གནོད་སྦྱིན་བྱ་རོག་གི་གདོང་པ་ཅན། ཕྱག་བརྙན་སེངྒེའི་གདོང་པ་ཅན། མཁའ་འགྲོ་མ་བརྒྱད། ནག་པོ་སྟོང༌། ཤ་ཟ་འབུམ། མ་མོ་བྱེ་བ། གང་པོ་མཛེས་མ། གནོད་སྦྱིན་ཁྲི། ཕོ་ཉ་སྡེ་བརྒྱད། སྣང་སྲིད་འཇིག་རྟེན་དྲེགས་པའི་དམག་ཚོགས།

སྤྲུལ་པ་ཡང་སྤྲུལ་བྱ་ཁྱི་གཅན་གཟན་ལ་སོགས་པ་འཁོར་དང་བཅས་པའི་ཞལ་དུ་ཨི་དཾ་བ་ལིཾ་ཁཱ་ཧི་ཁཱ་ཧི། ཁྱེད་རྣམས་མཉེས་ཤིང་ཚིམས་ནས་དམ་ལྡན་སྒྲུབ་པ་པོ་ལ་དགྱེས་པའི་ཞལ་སྟོན། སྒྲུབ་པའི་རྟགས་ཕྱུང༌། ཕྲིན་ལས་མངོན་དུ་གྱིས། བཀའ་དང་བསྟན་པ་སྲུངས། འཁོར་དང་གང་ཟག་སྐྱོངས། དཔལ་དང་གྲགས་པ་སྒྲུབས། སྡང་བར་བྱེད་བའི་དགྲ་སོད། གནོད་པར་བྱེད་པའི་བགེགས་ཐུལ། བར་དུ་གཅོད་པའི་རྐྱེན་ཟློག །ཞི་རྒྱས་དབང་དྲག་གི་ཕྲིན་ལས་མ་ལུས་པ་ལྷུན་གྱིས་འགྲུབ་པར་མཛད་དུ་གསོལ། ཞེས་བརྗོད། སྔགས་རྣམས་ལན་གསུམ་བྱ། སྐབས་འདིར་སྤྲོ་ན་གསང་བ་གསོལ་གདབ། མངའ་གསོལ། བསྐང་བཤགས། མཆོད་བསྟོད་སོགས་ཀྱང་བྱའོ།། །། ༈ །ཨ་ཕྱི་ལ་གཏོར་མ་འབུལ་བ་ནི། ཨོཾ་ཨཱཿཧཱུྂ་ཧ་ཧོཿཧྲཱིཿ ལན་གསུམ། སརྦ་བུདྡྷ་ཌཱ་ཀི་ནཱི་ཧ་རི་ནི་ས་ཧཱུྂ་ཕཊ། ཨོཾ་གྷ་མུ་ཨཱ་ཙིཏྟེ་ཤྭ་རི་དྷརྨ་ཏཱ་རེ་མ་མ་ཙཀྲ་སྭཱ་ཧཱ། སརྦ་འདུས། ཡར་འདུས། མར་འདུས། མ་མ་ཛྙཱ་ན་ཏཱ་ར་འདུས། གྷ་མུ་ས་མ་ཡ་ཏཱ་ར། དྷེ་མ་ཌཱ་ཀི་ནཱི་མ་མ་འདུས། བྷ་ཛཾ་ཨི་དཾ་བྷ་ལིཾ་ཁ་ཁ་ཁཱ་ཧི་ཁཱ་ཧི། གཏོར་མ་འདོད་ཡོན་ཕུན་སུམ་ཚོགས་པ་འདི་ཉིད། ཨ་ཕྱི་སྣ་ནམ་བཟའ་དབང་ཕྱུག་ཆོས་ཀྱི་སྒྲོལ་མ། ཡེ་ཤེས་ཀྱི་མཁའ་འགྲོ་གཙུག་ན་ནོར་བུ། དམ་ཚིག་གི་མཁའ་འགྲོ་ཡིད་བཞིན་ནོར་བུ། དབང་གི་མཁའ་འགྲོ་ཁམས་གསུམ་གཟི་འཕྲོག །ཤ་ཟ་ལས་ཀྱི་མཁའ་འགྲོ་ཆེན་མོ། ཇོ་མོ་བཀྲ་ཤིས་ཚེ་རིང་མ་མཆེད་ལྔ། འཁོར་བརྟན་མ་བཅུ་གཉིས་ཡེ་ཤེས་དང་ལས་ལས་གྲུབ་པའི་མ་མོ་མཁའ་འགྲོའི་ཚོགས་དང་བཅས་པ་རྣམས་ཀྱི་ཞལ་དུ་ཨི་དཾ་བ་ལིངྟ་ཁ་ཁ་ཁཱ་ཧི་ཁཱ་ཧི། ཁྱད་པར་ཆོས་རྗེའི་བཀའ་སྲུང་ཐུགས་དམ་ཅན། །ལས་སུ་སངས་རྒྱས་བསྟན་པ་གཉན་པོ་སྲུངས། །ཟས་སུ་དམ་རྫས་བདུད་རྩིའི་མཆོད་གཏོར་འབུལ། །རྣལ་འབྱོར་བཅོལ་བའི་ཕྲིན་ལས་འགྲུབ་པར་མཛོད། །དེ་ལྟར་མ་མགོན་གཉིས་ལ་གཏོར་འབུལ་གྱི་ལས་རིམ་མདོར་བསྡུས་པ་འདིའང༌༑ ཞབས་དྲུང་ལྕམ་དྲུང་ནས་དགོས་གསུངས་པར་འབྲི་གུང་པ་རིག་འཛིན་ཆོས་ཀྱི་གྲགས་པས་མགྱོགས་པར་བྲིས་པའོ།།

།།མངྒ་ལཾ།།