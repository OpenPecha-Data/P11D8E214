 ༄༅། །རིན་ཆེན་རིལ་ནག་ཆེན་མོའི་ཟིན་བྲིས་བརྟན་གཡོའི་བཅུད་བསྡུས་མཁས་པ་དགའ་

བྱེད་ཅེས་བྱ་བ་བཞུགས་སོ།། རླབས་ཆེན་སྨོན་ལམ་བཅུ་གཉིས་ལས་གྲུབ་པ། །མཚན་ཙམ་ཐོས་པས་ཉེར་འཚེ་ཀུན་ཞི་ཞིང༌། །འགྲོ་བའི་སྡུག་བསྔལ་སེལ་བར་མཛད་པ་ཡི། །སངས་རྒྱས་སྨན་གྱི་བླ་ལ་ཕྱག་འཚལ་ལོ། །རྒྱལ་བའི་སྤྱན་སྔར་བྱང་ཆུབ་ཐུགས་བསྐྱེད་ནས། །སེམས་ཅན་སྐད་ཅིག་ཙམ་ཡང་མི་བསྙེལ་བས༑ ༑ཞིང་འདིར་གཡུ་ཐོག་ཡོན་ཏན་མགོན་པོ་ཞེས། །འགྲོ་བའི་གཉེན་གཅིག་གང་ཁྱོད་སྤྱི་བོས་མཆོད། །དེ་ཉིད་སླར་ཡང་བསྙེལ་མེད་གངས་ཅན་འདིར༑ ༑མཐའ་བཞིའི་གཞུང་ལུགས་འཐོར་བ་རབ་གཟིགས་ནས། །རྩོད་དུས་འགྲོ་རྣམས་བུ་བཞིན་སྐྱོང་བ་ལ། །དྷརྨ་སྭ་མི་ཞེས་བྱའི་སྐུ་དྲིན་ལས། །རགས་བསྡུས་ཕྲ་ཞིབ་གདམས་པ་དཔག་མེད་རྣམས། །རྒྱ་མཚོ་ལྟ་བུའི་ནང་ནས་ཡིད་བཞིན་ནོར། །དེང་སང་བོད་ཡུལ་ལྗོངས་འདིར་དབུལ་མཐོང་ནས། །མ་བཟོད་བླ་མའི་དྲིན་ལས་ལེགས་བྱུང་བ། །གདམས་པ་འདིའོ་བོད་སྨན་འགའ་འགའ་ཡིས། །རིན་ཆེན་སྦྱོར་བའི་ལག་ལེན་རྒྱང་བསྲིངས་ནས། །འཕྲལ་སེལ་སྨན་སྦྱོར་དག་ལ་གསོ་དཔྱད་ཅེས། །དེ་འདྲའི་སྨན་པའི་བརྟུལ་ཞུགས་རྒྱང་བསྲིངས་ཏེ། །འདུ་བའི་ནད་ཀུན་སེལ་བྱེད་བདུད་རྩིའི་མཆོག །མ་ཧཱ་མ་ཎི་སྦྱོར་བ་འདི་སྤྲོ་ན། །ཁོང་ཡངས་བློ་བཟང་བསྐྱེད་ལ་ལམ་འདིར་ཞུགས། །འདི་ལ་སྤྱི་དོན་གཙོ་འཁོར་ས་བཅད་ནི། འབིགས་བྱེད་གཡ༡་་འ་ཕྱི་ཀྵ་༢་ར་རྣམ་པ་ལྔ། །དུག་ཕྲལ་འཆིང་བྱེད་༣་ལྕགས་བརྒྱད་ཟ་བྱེད་ཀྱི། །ཁམས༤་བཅས་བཙོ་ཞིང་འབིགས་བྱེད་མཆེ་བ་དང༌། །ཀླུ་་༥་དབང་སྤྲད་བཙོ་རིན་ཆེན་གཟུགས་སྒྲུབ་བོ། །གཙོ་བོ་གཞ༦་ན་ལྔ་དུག་ཕྲལ་སྦྲང་གཤོག་གཏུབ། །བསྲེག་༧་པར་བྱ་སྟེ་གཙོ་བོ་དྲུག་པོ་ཐལ། ལྕག༨་་ས་རྩི་ལེན་དང་ཟླ་འོད་ལྕག༩་་་ས་རྩི་བདུག །རི༡༠ན་པོ་ཆེ་ཡི་སྡེ་དང་རྡོ་སྨ༡༡་ན་སྡེ། །བཟང་༡༢སྨན་སྡེ་དང་སྔོ་སྨ༡༣ན་སྡེ་ཚན་དང༌། །འབྲུ༡༤་སྨན་སྡེ་དང་ཤིང་༡༥སྨན་སྡེ་དག་དང༌། །༡༦ར་སྒྲོ་༡༧སྤུ་དང་༡༨ཤ་སྨན་༡༩བྲུན་སྨན་སྡེ།

སྤོམ༢༠་དུ་༢༡སྦྱར་ཏེ་འཐ༢༢ག་ཐབས་རིལ་༢༣བུར་དྲིལ། །བསྟེན་༢༤ཐབས་༢༥དམ་ཚིག་༢༦ཕན་ཡོན་ལོ་༢༧རྒྱུས་ཏེ། །སྤྱི་དོན་ས་བཅད་ཉེར་བདུན་ཁོག་ཕུབ་ལ། །རང་རང་སྡེ་ཚན་ལ་ཡང་མང་དུ་ཡོད། །དེ་ལྟར་ས་བཅད་འཁྲུལ་མེད་སོར་བཞག་ནས། །ད་ནི་དེ་འགྲེལ་སྨན་གྱི་སྦྱར་ཐབས་བསྟན། །དངུལ་ཆུ་ཚད་ལྡན་་་་་་སྲང་གང་སོགས་མང་ཉུང་གང་བྱེད་ཀྱང་ཀསྟུ་རི་ཤུན་་་་་་གླ་ལྤགས་ནང༌། །ཤུན་གྲིའི་་་་་་སྒ་སྐྱ་ཕྱེ་མས་ཡུན་རིང་བར་དུ་མཉེ། །དེ་བཞིན་མ་རཱི་ཙེ་དང་་་་་་ཕོ་བ་རིལ་པིཔྤ་ལཱིའི་་་་་་པི་པི་ལིང༌། །ཕྱེ་མས་གཡའ་དུག་མ་ཐོན་བར་དུ་མཉེ། །དེ་ནས་ཀྵ་ར་རྣམ་ལྔས་བཀྲུ་བ་ནི། །ནར་ཀྵར་མ་ནུ་ཥ་པ་་་་་་མིའི་དྲི་ཆུ་དངུལ་ཆུ་དང༌། །ཕྱོགས་གཅིག་སྣུར་ཚད་ད་དྷི་་་་་་ཞོ་བཞིན་གྱུར་ཚེ། །པཱ་ནཱི་་་་་་ཆུ་བསྐོལ་ཨ་ཝོ་ཊིས་བཀྲུས་སྔར་ལྟར་འགྱུར། །ཨ་ཤྭ་ཀྵ་ར་ཨ་ཤྭ་པཱ་ནཱིས་་་་་་རྟའི་དྲི་ཆུ་བསྣུར། །ཚད་དང་བཀྲུ་རྫས་གོང་ལྟར་བྱས་པས་འགྲུབ། །ག་བོ་ཀྵ་ར་གཽ་པཱ་ནཱིས་་་་་་བའི་དྲི་ཆུ་བསྣུར། །ཚད་དང་བཀྲུ་བ་གོང་ལྟར་བྱ་བ་གཅེས། །སརྫི་ཀྵ་ར་སེར་ཚུར་ཆུ་ཡིས་བསྣུར། །ཚད་དང་བཀྲུ་བ་གོང་ལྟར་བྱའོ་སྐད། །ཏྲཾ་ཀྵ་ར་སྟེ་ལཽ་ན་པཱ་ནཱིས་་་་་་ལན་ཚྭའི་ཆུ་བསྣུར། །ཚད་དང་བཀྲུ་སོགས་གོང་ལྟར་བྱས་པས་འགྲུབ། །ཀྵ་ར་ལྔ་ལ་སྤྱི་ནོར་ཙུ་ཀཱ་སྟར་བུ་ཕྲན་ཚེགས་དྲི་ཆུ་དང་སྦྱར་བ་སྟེ། །ལྔ་གར་བསྲེ་བ་གནད་ཀྱི་མན་ངག་ཡིན། །དེ་ནས་བཙོ་ཕྱིར་་་་་་འདི་ནས་བ་བླ་ལྡོང་རོས་དང༌། །དངུལ་རྡོ་གསེར་ཟིལ་གྲུ་བཞི་ཁབ་ལེན་དང༌། །ལྷང་ཚེར་སྦལ་རྒྱབ་བརྒྱད་་་་་་འདིའི་བར་གྱི་རྡོ་སྨན་བརྒྱད་པོ་འདི་འཆིང་བྱེད་ཀྱི་ཁམས་བརྒྱད་ཡིན་ལ་རྐང་མར་་་་་་མིའི་ཚིལ་དང་རྐང་ལུག་གི་རྐང་འོ་མའི་སྤྲིས་མ་འཕྱི་བའི་ཚིལ་སྟར་བུ་རྣམས་ཆུ་ལ་སྦྱར་རོ། འདི་ཟ་བྱེད་ཀྱི་ཁམས་ལྔ་ཡིན་འགྲོགས། །ལོང་རྡོ་ཁ་རུབ་ནང་དུ་གཞུག་བྱས་ལ།

།ཨགྣི་་་་་་མེ་དག་ལ་དལ་བུའི་སྦྱོར་བ་ཡིས། །ཡུན་རིང་བཙོས་པས་ལྷད་མེད་ནམ་མཁའ་འདྲ། །དངོས་གཞི་འབིགས་བྱེད་ཟླ་བ་གཟུགས་ཅན་དང༌། །ཤི་ཤ་་་་་་ཞ་ཉེ་དང་ནི་རཱ་ག་ཝཾ་གོ་་་་་་གཤའ་དཀར་གཉིས། །ཕྱོགས་གཅིག་བསྡེབས་པ་འབིགས་བྱེད་ཚད་་་་་་ཞ་ཉེ་དང་གཤའ་དཀར་བསྡེབས་པས་ཆ་གཉིས་དངུལ་ཆུ་དང་མཉམ་ཟེར་ཡང་དཔེར་ན་ཞོ་བཅུ་རེ་ལ་སྲང་དུ་བྱས་པའི་དངུལ་ཆུ་སྲང་གང་ལ་གཤའ་དཀར་ཞོ་བརྒྱད་ཙམ་དང་ཞ་ཉེ་ཞོ་བདུན་ཙམ་དགོས་པ་ཡིན་ཞིང་གང་ལྟར་རུང་བྱས་ལ་རྔུལ་ཆུ་ཉར་ཉེར་མེད་པ་སྲ་ཁང་ལ་ཕོས་ཕོས་འོང་བ་དགོས་སྙོམས་རྣམས། །འབྲུ་མར་་་་་་ཡུངས་ཀར་སོགས་ནང་དུ་ཨ་ཝོ་ཊིས་་་་་་བསྐོལ་སྦྱོར་ནི། །གཅིག་ཏུ་བསྒྲུབས་པས་གང་འདོད་རིན་པོ་ཆེ། །ཟླ་བ་རྒྱས་་་་་་སྲ་ཞིང་དཀར་བ་པ་ལྟ་བུའི་གཟུགས་སུ་འགྲུབ། །ཧྲུའི་་་་་་གསེར་ནི་དངུལ་ཆུའི་ཚད་མཉམ་ལྕགས་སྐྱོགས་སུ། །ཨ་རུ་ད་ཚུར་ལན་ཚྭས་བཙོས་བྱས་ལ། །ཆུས་བཀྲུས་རྫས་རོ་དོར་ཏེ་སྦྲང་གཤོག་བརྡུང༌། །དེ་ནས་དཀར་གོང་དག་དང་ལྷན་ཅིག་འདྲུ། །དེ་ཉིད་དུལ་ཚེ་དཀར་གོང་ཆུས་གཡེངས་དོར། །སླར་ཡང་དྲི་མ་བྲལ་ཕྱིར་དེ་དག་ཀྱང༌། །སྤྱིན་དང་སུག་ཆུར་ཕྱོགས་གཅིག་བསྐོལ་ལ་་་་་་སྤྱིན་དང་སུག་ཆུ་ཕོག །དེ་ནས་བསྲེག་པར་བྱ་ཕྱིར་གཉེན་པོ་ནི། །རང་ལས་སུམ་འགྱུར་ཀནྡྷ་ཀ་་་་་་མུ་ཟི་སེར་པོ། །ཉིས་འགྱུར་ཊངྒ་ན་་་་་་ཚ་ལ་དང་ཏིལ་ནག་རྣམས། །ཟར་ཁུས་བརྫིས་པ་ལྡེ་གུ་བྱས་བསྐམས་ནས། །ཀོང་བུར་བཅུག་པ་སོལ་མེར་བསྲེག་བྱ་སྟེ། །ཚིག་ཚད་ཀནྡྷ་་་་་་མུ་ཟིའི་དྲི་མེད་་་་་་པ་ཀོང་བུའི་ཕྱིའི་མེ་ལྕེ་སྔོ་སྐྱ་ཡལ་བ་ཚོས་པའི་ཚད་ཡིན་ཚུར་བཏོན་ལ། །གྲང་ནས་ཐལ་སོལ་སྟར་བུ་ལན་ཚྭ་ཡི། །ཆུས་བཀྲུས་རིན་ཆེན་ལྗིད་ལྡན་སླར་བཀྲུས་པ། །གང་དགོས་དངུལ་ཆུའི་ཚད་ལྡན་ལོངས་སྤྱད་དོ། །ཨོ་ཧུ་་་་་་དངུལ་དངུལ་ཆུ་ཉིས་འགྱུར་སྦྲང་གཤོག་ནི། །དཀར་གོང་ལས་སྦྱོར་དུལ་ཚེ་ཆུས་གཡེངས་དོར། །སྲེག་དུས་གཉེན་པོ་ཀནྡྷ་སུམ་འགྱུར་དང༌། །ཊངྒ་ན་ནི་ཉིས་འགྱུར་ཟར་ཁུས་བརྫིས། །ལྡེ་གུ་ཀོང་བུ་སྲེག་ཚད་བཀྲུ་བ་སོགས། །ཧྲུའི་ལྟ་བུར་བྱས་པས་འགྲུབ་པར་འགྱུར། །ཏམྦ་་་་་་ཟངས་དངུལ་ཆུ་སུམ་འགྱུར་མེར་བསྲེགས་ལ། །དམར་ཡེང་སོང་ཚེ་ཆང་ལ་བཅུག་བསྲེགས་པ། །སྦྲང་གཤོག་ཐེན་ལ་ལན་ཚྭ་སྟར་བུས་་་་་་འདི་ཆུ་བཙོ། །དཀར་གོང་གིས་བཅད་ཆུས་གཡེངས་རོ་མ་དོར། །ཕྱེ་མ་དུལ་མ་སྲེག་པའི་གཉེན་པོ་ནི། །སུམ་འགྱུར་ཀནྡྷ་་་་་་མུ་ཟི་ཀ་དང་ཉིས་འགྱུར་གྱི། །ཊངྒ་ན་་་་་ཚ་ལ་སྦྱར་ཟར་ཁུས་བརྫིས་པ་ཡི། །རིལ་བུ་ཀོང་བུ་སྲེག་ཚད་བཀྲུ་བ་སོགས༑ ༑ཧྲུའི་ཇི་བཞིན་བྱས་པས་འགྲུབ་པར་འགྱུར། །ལོ་ཧ་་་་་་ལྕགས་དངུལ་ཆུ་བཞི་འགྱུར་ཡོད་པ་ཡི། །སག་རྡར་གྱིས་བརྡར་ཕྱེ་མར་བྱས་པ་ནི། །སྲེག་པའི་གཉེན་པོ་རང་ལས་སུམ་འགྱུར་གྱི། །ཀནྡྷ་ཀ་་་་་་མུ་ཟི་དང་ཊངྒ་ན་་་་་་ཚ་ལ་དག་དང༌། །རང་ལས་ཉིས་འགྱུར་ཨ་རུ་གསེར་མདོག་སྦྱར། །ཆང་གིས་བརྫིས་ལ་ལྡེ་གུར་བྱས་པ་དེ། །ཀོང་བུ་སྲེག་ཚད་བཀྲུ་བ་ལ་སོགས་ཀུན། །ཧྲུའི་ལྟར་བྱ་དེ་ནི་ལེགས་པར་འགྲུབ། །ད་ནི་གསང་བའི་སྨན་གཅིག་ཟབ་ཁྱད་ཅན། །ཨ་བྷ་ཧ་རི་་་་་་ལྷང་ཚེར་མང་ཉུང་དངུལ་ཆུ་དང་མཉམ་པ་ནག་པོ་ཞེས་བྱ་བའི། །མེད་ཐབས་མེད་པའི་གདམས་པ་བསྟན་པ་ནི། །ཚ་གའི་་་་་་ར་ཐུག་ཨོག་ཞོལ་སྦྲེ་དང་སྟར་བུ་དང༌། །དར་བ་སྦྱར་བའི་ནང་དུ་ཞག་གསུམ་སྦང༌། །བངས་ཚེ་ཐང་ཁུག་ནང་དུ་མཉེས་བྱས་ལ། །དེ་ནས་དཀར་གོང་གིས་བཅད་ཆུས་གཡེངས་དོར། །དེ་ཉིད་བསྲེག་པའི་ཕྱིར་དུ་གཉེན་པོ་ནི། །རང་ལས་སུམ་འགྱུར་་་་་་མུ་ཟི་དེ་དང་ཉིས་འགྱུར་་་་་་ཚ་ལ་དང༌། །ཞན་ནག་དག་ནི་བསྲེས་ལ་ཟར་ཁུས་གཡོས། །ལྡེ་གུ་ཀོང་བུ་སྲེག་ཚད་བཀྲུ་བ་སོགས། །ཧྲུའི་ལྟ་བུར་བྱས་པས་དེ་ཉིད་འགྲུབ། །དེ་ལྟར་་༡་རཱུ་པ་པཱ་ནཱི་་་་་་དངུལ་ཆུ་་༢་ཧྲུའི་་་་་་གསེར་དང་ནི། །ཨོ་༣་ཧུ་་་་་་དངུལ་དང་ནི་༤ཏམྦ་་་་་་ཟངས་ལོ་་༥་ཧ་་་་་་ལྕགས་དང༌། །གསང་སྨན་ཨ་བྷ་༦་ཧ་རི་་་་་་ལྷང་ཚེར་ནག་པོ་སྟེ། །གཙོ་བོ་དུས་ཀྱི་གྲངས་ལྡན་ལེགས་གྲུབ་བོ། །ད་ནི་འཁོར་གྱི་སྨན་རྣམས་འདི་ལྟ་སྟེ། །དབྱིག་དུག་སེལ་ཕྱིར་ལྕགས་རྩིའི་འཁོར་བསྟན་པ། །ཨ་རུ་གསེར་མདོག་ཉེར་གཅིག་་་་་་གུ་ཤ་ཞིབ་བཏགས་ཏེ། །ལོ་བརྒྱད་བྱིས་པའི་ཆུའམ་སྡོམ་ལྡན་ཆུས། །སྐྱོ་མ་གར་སླ་ཞོ་ཙམ་བྱས་པ་དེས། །ལྕགས་སྣོད་ནང་དུ་བླུགས་ལ་མེར་བསྐམས་པ། །ཁ་དོག་མཐིང་ནག་ལྟ་བུར་གྱུར་པ་དེ། །ཚུར་ལ་བསྡུས་པ་དུམ་བུ་གཉིས་བྱས་པའི། །གཅིག་ནི་ལྕགས་རྩི་དཀྱུས་མ་ཡིན་ཕྱིར་དང༌། །གཅིག་ནི་ལི་སྡེར་ནང་དུ་བླུགས་བྱས་ལ། །ཡར་ཚེས་བཅོ་ལྔའི་ཟླ་བ་ཤར་མ་ཐག

།བསྟན་ལ་མཚན་དེར་བཞག་ནས་ཕྱི་ནངས་བསྡུ། །དེ་ནི་ཟླ་འོད་ལྡན་པའི་ལྕགས་རྩི་སྟེ། །ལྕགས་རྩི་རྣམ་གཉིས༧་་་་་་མང་ཞིང་བཟང་དབྱིག་དུག་སེལ་བའི་མཆོག །དེ་ཕྱིར་འཁོར་གྱི་ཐོག་མ་ལྕགས་རྩིའོ། །ལྷ་དང་མི་ཡི་རིན་ཆེན་རིགས་རྣམས་ནི༑ ༑རྡོ་རྗེ་་་་་་ཞོ་བཅུ་་༨་ཕ་ལམ་ཁྱུང་སྐྱུ་༩་གས་་་་་་ཛ་ར་མོ་ར་ཞོ་དགུ་༡༠མན་ཤེལ་་་་་་ཞོ་བརྒྱད་དང༌། །པདྨ་ར༡༡འ་ག་་་་་་ཞོ་བདུན་ཨིནྡྲ་ནཱི་༡༢ལ་་་་་་ཞོ་བདུན་ན༡༣ལ་་་་་་ཞོ་བདུན། །ག༡༤ཡུ་་་་་་རྙིང་བཟང་པོ་ཞོ་བདུན་དང་སྦུ༡༥་ར་ལེན་་་་་་ཞོ་གསུམ་སྤུ༡༦ག་་་་་་ཞོ་གསུམ་དང༡༧་མུ་ཏིག་་་་་་ཞོ་ལྔ་་༡༨དུང་་་་་་ཞོ་གསུམ། །༡༩མུ་མེན་་་་་་ཞོ་གསུམ་བྱི་༢༠རུ་་་་་་ཞོ་དགུ་དེ་ལྟར་རྡོ་་་་་་རིགས་དང་ཤེལ་་་་་་རིགས་ཀྱི་རིན་པོ་ཆེ་འདི་རྣམས། །བརྟན་གཡོ་་་་་་ཞུ་བ་མི་ཞུའི་་་་་་ཁམས་ལས་གྲུབ་པའི་ཕྱིར་ན་དུག་འཕྲོག་་་་་་མཆོག་ཏུ་བསྟན༑ ༑རིན་ཆེན་རྣམས་དང་ལྗིད་ཚད་མཉམ་པ་ཡི། །ཟེ་ཚྭ་ལྡུམ་བུ་རེ་རལ་བེ་སྐྱེས་རལ། །གང་ཆུང་་་་་་གསུམ་པོ་ཟེ་ཚྭ་གསུམ་ཆ་རེ་གླ་རྩི་་་་་་དྲི་ཐོན་ཙམ་ཚ་ལ་་་་་་དང་ཨ་རུ་ར་་་་་་གསེར་མདོག་གཉིས་སྔོ་གསུམ་དང་མཉམ༑ ༑འགྲོན་ཐལ་་་་་་ཚྭ་འདེབས་ཙམ་སྟར་བུ་་་་་་ཆེ་ན་བཟང་སྦྱར་བྱིས་པའམ། །ཁྲིམས་ལྡན་ཆུ་ནང་རིན་ཆེན་དེ་རྣམས་ཀུན། །ཁྲམ་ཁྲུམ་བརྡུངས་བླུགས་ཉིན་གཅིག་བཙོ་བར་བྱ། །དེ་རྗེས་ཆུས་བཙོ་སླར་ཡང་ཆང་གིས་བཙོ། །དེ་ནས་ཆུ་ཡིས་བཀྲུ་ལ་དུག་དང་ཕྲལ། །ནུས་ལྡན་སྐྱོན་དང་བྲལ་བའི་རཏྣ་་་་་་རིན་པོ་ཆེའི་སྨན་འགྲུབ། །རྡོ་སྨན་སྦལ་རྒྱབ་༢༡གངས་ཐིགས་མཉྫི་༢༢ར། །དཀར་པོ་ཆིག་༢༤ཐུབ་༢༥ཁབ་ལེན་ཅོང་ཞི་༢༦དང༌༑ ༑ལྕག༢༧ས་རྡོ་མདུང་རྩེ་དམ༢༨་ར་པོ་མཚལ་༢༩དཀར་་་་་་རྡོ་སྨན་ཐམས་ཅད་སྲང་གང་རེ་བྱའོ་སྦྱར། །ཟེ་ཚྭ་་་་་་ཞོ་གང་འགྲོན་ཐལ་་་་་་ཞོ་གང་རྡོ་སྨན་འཇུ་ཕྱིར་བསྲེ། །བཟང་སྨན་༣༠ཅུ་གུ༣༡ར་ལི་༣༢དང་༣༣ཛཱ་སུ༣༤ག་༣༥ཀ་་་་་་བཟང་དྲུག་སྲང་གསུམ་རེའོ། །གླ༣༦ང་ཆེན་་་་་་གི་ཝཾ་ཞོ་གསུམ་རྩི་དང་དོམ་༣༧མཁྲིས་་་་་་ཞོ་གསུམ་ཀ༣༨སྟུརི་་་་་་གླ་རྩི་ཞོ་གསུམ། །ཀོ་བྱི༣༩ལ་་་་་་བྱ་འཕུལ་སླེབ་བཅུ་གཅིག་གྲངས་ལྡན་ཆུར་བརྡུངས་ཀ་༤༠པུ་ར་་་་་་ག་པུར་སྲང་གང༌། །སྔོ་སྨན་བོང་ང་དཀ༤༡ར་སེ༤༢ར་ད༤༣མར་པོ་དང༌། །དཔའ་བོ་དཀ༤༤ར་སེ༤༥ར་དཔ༤༦འ་རྒོད་སུག་སྨེལ་༤༧སྨན་་་་་་དམར་སེར་གང་རིགས། །གླང་ཆེན་ཆི༤༨ག་ཐུབ་རྣམ་པར་ཡུ་༤༩གུ་ཤིང་་་་་་གི་ཁཎྜ་དགོས། །བུད་མེད་མ་རེག་ཆར་ཉུང་ཁ༥༠ཎྜ་དང༌། །ཟུར་ལོགས་མཆོད་རྟེན་བརྩེགས་པའི་མཆོད་སྡོང༥༡་་་་་་གང་ག་ཆུང་དང༌། །མིང་པོ་བརྒྱ་ཡི་སྲིང་གཅིག་གཡུ་རྒྱན་༥༢མ་་་་་་བྲག་སྐྱ་ཧ་བོ། །བེ་སྐྱེས་རེ་༥༣རལ་ཙི་ཏྲ་༥༤མཱུ་ལ་་་་་་བྱིའུ་ལ་ཕུག་དང༌། །གྷི༥༥དྡ་དྷཱུ་པཾ་་་་་བྱ་རྒོད་སྤོས་དང་ནི་ཨ་བྷི་༥༦ཥ། །སྤང་རྒྱན་དཀ༥༧ར་པོ་ཀྱི་ལྕེ་ད༥༨ཀར་པོ་རྣམས། །རང་རང་མང་ཉུང་ཚད་ལྡན་་་་་་གཞུང་གི་སྔོ་སྨན་ཐམས་ཅད་ཞོ་བདུན་རེའོ་སྔོ་སྨན་སྡེ། །འབྲུ་སྨན་ཡུངས་༥༩ཀར་པད་༦༠ཁང་ཉུ༦༡ང་སོན་རྣམས། །བུད་མེད་ཉི་མས་མ་རེག་སྒོང་སྐོགས་རེ། །དབྱར་ཉི་མ་ལོག་གོང་དུ་རབ་བསྒྲུབས་པའི། །གཟི་མདངས་མེད་པའི་རྒྱ༦༢ལ་པོ་་་་་་སྲད་ནག་མའི་མྱུ་གུ་ཁྱོར་བ་གང༌། །ཤིང་སྨན་ཙནྡན་ད༦༣ཀར་ད༦༤མར་ཨར་༦༥ནག་དང༌། །སྐྱེ༦༦ར་ས༦༧ེ་་འོམ་༦༨བུ་གསུམ་གྱི་བར་ཤུན་་་་་་ཤིང་སྨན་འདི་རྣམས་ཞོ་བདུན་རེ་དང༌།

ལུང་ཐང་སྨན་རྩེ་མ་རུལ་རྡོག་པོ་གསུམ། །སྟ༦༩བ་སེང་་་་་་ཞོ་བདུན་རྣམས་ནི་ཤིང་སྨན་སྡེ་ཚན་ནོ། །རྭ་སྨན་སྤྱི་བོར་ཆི༧༠ག་སྐྱེས་་་་་་བསེ་རུ་དཀར་པོ་ཞོ་བདུན་ཚད་ལྡན་དང༌། །སྒྲོ་སྨན་རྨ་བྱའི་སྒྲོ་ད༧༡གུ་ལི་སྡེར་ནང༌། །སཱུརྻས་་་་་་ཉི་མ་བསྲེགས་པའི་གཞོབ་་་་་་ཧྲོག་ཏུ་སོང་བ་དང་གཟུགས་མོ་ཡི། །བྱི་༧༢ཐུར་སོར་བཞིའི་ཚད་ནི་གྲངས་་་་་་བདུན་ལྡན་སྦྱར། །སྤུ་སྨན་སྟག་གི་སྨ་༧༣ར་བུབས་གཅིག་དང༌། །བུ་མོ་སྟག་ལོའི་་་་་་མ་གཙང་མའི་སྤྱི་༧༤སྐྲ་མཆན་འོག་༧༥སྤུ། །ལི་སྡེར་ནང་དུ་འོད་བསྲེགས་གཞོབ་་་་་་ཧྲོག་ཏུ་སོང་བ་དེའོ། །ཤ་སྨན་བུ་མོ་སྟག་ལོའི་་་་་་ལོ་བཅུ་གསུམ་ལ་གློ་བུར་དུ་ཤི་བ་མཆི༧༦ན་པ་་་་་་མ་རྙེད་ན་ཕག་མ་གསར་གྱི་མཆིན་པས་ཚབ་རུང་དང༌། །སྐྱེས་དར་གྲིར་ཤིའི་༧༧ཉྭ་་་་་་ལག་པའི་ཤ་ཞོ་གང་དང༌། །མི་ཡི་ཚི༧༨ལ་དང་ཤ་བའི་ཚི༧༩ལ་རྣམས་སོ། །བྲུན་སྨན་མ༨༠ི་་་་་་་༨༡རྟ་ཁྱ༨༢ི་གསུམ་ཕྲུག་གུ་ནི། །བཙས་མ་ཐག་པའི་ཆུ་ཚན་ཞོ་རེ་རེ། །མང་ཉུང་ཚད་ལྡན་་་་་་དངུལ་ཆུ་དང་མཉམ་པ་མུ་ཟི་སེ༨༣ར་པོ་སྟེ། །དེ་ལྟར་་་་་་སྒོས་ཀྱི་གཉེན་པོ་རྣམས་རྐང་གྲངས་སུ་མི་ཐེ་བའི་སྨན་སྣ་གཙོ་འཁོར་བསྡོམས་པ་ལ། །བརྒྱད་ཅུ་རྩ་གསུམ་གྲངས་ངེས་་་་་་ཁ་སྐོང་དང་བཅས་པ་སྟེ་ཁ་སྐོང་གི་སྔོན་མ་ཐམས་ཅད་ཞོ་ལྔ་རེ་མ་ནོར་བ། །གཟའ་སྐར་འཕྲོད་སྦྱོར་རབ་ཏུ་བཟང་པོའི་དུས། །དབེན་པའི་གནས་སུ་བླ་གབ་ལྡན་པའི་ནང༌༑ ༑ཨོཾ་སརྦ་པཉྩ་ཨ་མྲྀ་ཏ་ར་ས་ཡཱ་ན་ཏ་ན་ཛ་ཡ་གུ་ཧྱ་སིདྡྷི་ཧཱུྂ་ཧྲཱིཿཋཱ། ཞེས་པའི་གཟུངས་སྔགས་བར་མེད་བཟླ་བཞིན་དུ། །སྲ་བའི་རིགས་ནས་འགོ་བཟུང་གོ་རིམ་བཞིན། །ཕྱེ་མར་བཏགས་ཏེ་དུལ་བར་གྱུར་པ་ན། །སེ་འབྲུའི་ཁུ་བས་བྲན་ལ་གར་སླའི་ཚད། །ཞོ་ཙམ་བྱས་ཏེ་ཞག་བདུན་ཉིན་མཚན་དུ། །རྡོ་གཞོང་དྲོད་མ་ཡལ་བར་བར་མེད་འཐག །བཻ་ཌཱུརྻ་ཡི་མདོག་མཚུངས་བྱང་བའི་ཚད༑ ༑དེ་ཚེ་རིལ་བུ་སྲན་ཕོས་ཙམ་དུ་དྲིལ། །དར་ནང་རླུང་གི་འགྱུ་བའི་ཕྱོགས་སུ་ཡང༌། །གྲིབ་སྐམ་བྱས་ཏེ་ཅུང་ཟད་ཐག་ཡོད་ཚེ། །ག་པུར་ཆུ་ཡི་ན་བཟའ་བསྒྲོན་ལ་དྲིལ། །དེ་རྗེས་ཟར་མའི་ཆུ་ཡིས་བརྟན་པར་བྱ། །བྱིན་རླབས་ཅན་གྱིས་རབ་གནས་གྲུབ་ན་ལེགས། །གལ་ཏེ་རབ་གནས་རྒྱས་པ་མ་གྲུབ་ན། །རིན་ཆེན་སྣོད་དུ་རིལ་བུ་བླུགས་བྱས་ལ། །དར་ཟབ་སྟེང་དུ་རང་གི་མདུན་ངོས་བཞག

༑སྐྱབས་སེམས་སྔོན་སོང་རང་ཉིད་སྨན་གྱི་བླ། །བཻ་ཌཱུརྻ་འོད་ཕྱག་གཡས་ཨ་རུ་ར། །ཕྱག་གཡོན་བདུད་རྩིས་གང་བའི་ལྷུང་བཟེད་བསྣམས། །མཚན་དཔེས་རབ་བརྒྱན་འགྲོ་བའི་ནད་རྣམས་སེལ༑ ༑ཚེ་ལ་བར་དུ་གཅོད་པ་ཞི་བ་དང༌། །གནོད་པའི་བགེགས་རིགས་སྟོང་ཕྲག་བརྒྱད་ཅུ་དང༌། །ཡེ་འདྲོག་སུམ་བརྒྱ་དྲུག་ཅུ་ལ་སོགས་པ། །བསམ་པའི་བར་དུ་གཅོད་པ་ཞི་བར་མཛོད། །ཨོཾ་ན་མོ་བྷ་ག་ཝ་ཏེ་བྷཻ་ཥ་ཛྱེ་གུ་རུ་བཻ་ཌཱུརྻ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སམྱཀྶཾ་བུདྡྷཱ་ཡ། ཏདྱ་ཐཱ། ཨོཾ་བྷཻ་ཥ་ཛྱེ་བྷཻ་ཥ་ཛྱེ། མ་ཧཱ་བྷཻ་ཥ་ཛྱེ། བྷཻ་ཥ་ཛྱེ་རཱ་ཛ་ས་མུངྒ་ཏེ་སྭཱ་ཧཱ༑ ཞེས་བརྗོད་རབ་གནས་བསྡུས་ཏེ་བསྟན་པའོ། །དུས་དང་རྣམ་པ་ཀུན་ཏུ་རིལ་བུ་ལ། །བུད་མེད་ནམ་མཁའ་ཉི་མ་གསུམ་པོ་ཡིས། །མ་མཐོང་རེག་པར་མི་བྱ་དམ་ཚིག་ཡིན། །བུད་མེད་ནད་ལ་གཏོང་ཚེ་སྐྱེས་པས་སྦྱིན། །སྦྱོར་བ་འདི་ལ་རིལ་ནག་ཆེན་མོ་ཞེས། །ཆུ་སྲིན་གྲེ་བའི་ནོར་བུ་ཉིན་སྐར་ཙམ། །ཨུ་དུཾ་བཱ་ར་ཡིད་བཞིན་ནོར་བུ་བས། །རབ་ཏུ་དཀོན་ཕྱིར་ཙིཏྟའི་དབུས་སུ་སྦ། །དེ་ལྟར་ཚད་ལྡན་རིལ་བུའི་ཕན་ཡོན་ནི། །ཐོག་མར་་་་་་འདྲེ་སྲུང་དང་བྱ་ར་བ་བཞག་པ་ནི་བཤད་པའི་རྒྱུད་ལས་འདི་སྐད་གསུངས། །རྒྱལ་པོའི་ཕོ་བྲང་སྲོག་འཚོའི་སློབ་དཔོན་བཞག །དེས་ནི་ཟས་སྐོམ་དུག་ལས་ཐར་བར་འགྱུར། །དེ་ཕྱིར་གཡེར་མ་ཉི་དགས་་་་་་ལྕམ་འབྲུ་རྩ་ཁ་དབྱེ། །རིལ་བུ་བདུན་སོགས་འབྲི་མར་ཁུ་བས་དབུལ། །ཟོས་རྗེས་དོམ་མཁྲིས་ཁ་ཆེ་གུར་གུམ་གྱིས། །རྩ་ཁ་བསྡམས་ལ་སྐྱུར་སོགས་རྒྱུན་སྤངས་པས། །རྐུན་བུ་བྱུང་ཚེ་བློན་པོ་སྒྲེས་གཅེས་པ། །མ་གི་ཏ་་་་་་གླ་རྩི་ཡི་དྲི་མས་བྱ་གཏོང་འགྱུར། །དེ་ཚེ་བསྡུ་བསད་སྦྱོར་བ་དུས་གནད་ཡིན། །གཞན་ཡང་དུག་རིགས་གྱུར་ཚད་འདིས་སེལ་ཞིང༌༑ ༑མ་ཞུ་གླང་འཐབ་སྨུག་པོ་དྲེག་གྲུམ་དང༌། །རྐང་འབམ་འབྲས་དང་སཱུརྻ་དམུ་ཆུ་སྐྲན། །འོར་དང་སྐྱ་རྦབ་ཡ་མ་ནག་པོ་སོགས། །གཅོང་ཆེན་སྡེ་བཞི་འཇོམས་པའི་ཐོ་ཆེན་ཡིན། །མཆིན་སྲིན་གླང་འཐབ་ཚ་བ་རྙིང་རྙོག་དང༌། །རིམས་སྨྱོན་རྩར་རྒྱུག་ཏྲེ་ཏྲེ་ཧོ་ལ་སོགས། །རིལ་བུ་འདིས་སླེབ་དེ་སྲོག་འཕྲལ་དུ་སྟེར། །ཙི་ཙི་ཛྭ་ལའི་ནད་གདོན་འུར་འདེད་བྱེད། །མདོར་ན་བཞི་བརྒྱ་རྩ་བཞིའི་ནད་ཀུན་འཇོམས། །སྡེ་བརྒྱད་ས་བདག་སྒྲིབ་པའི་རི་བོ་ཡིན། །རིན་ཆེན་ཚེ་སྲོག་འཛིན་པའི་ལྕགས་ཀྱུ་སྟེ། །ཚེ་རིང་རྒས་སྲ་སྐྲ་དཀར་ནག་པོར་འགྲོ། །འཆི་ལྟས་ཚང་དང་གཞན་དབང་ནད་ཡིན་ཡང༌༑ ༑འདི་ཡི་དམ་རྫས་མྱངས་ན་མཐོ་རིས་སྙེག

།དེ་མིན་འདུ་བའི་ནད་ཀུན་རིལ་བུ་འདིས། །མི་སེལ་སྲིད་ན་སྔོན་ལས་རྣམ་སྨིན་ཡིན། །དེ་ཕྱིར་ནད་ཀུན་སེལ་བའི་སྨན་གཅིག་པུ། །སྦྱོར་བ་འདི་ལས་མཆིས་ན་ཨེ་མ་མཚར། །དེ་ནས་ཡིད་ཆེས་བརྒྱུད་པའི་ལོ་རྒྱུས་ནི། །མཁའ་འགྲོའི་དབང་པོ་དཔལ་ལྡན་ཕྲེང་བ་ཡིས། །གྲུབ་ཆེན་ཨོ་རྒྱན་པ་ལ་གདམས་པ་ལ། །དངུལ་འབུམ་ཞེས་བྱའི་བསྟན་བཅོས་ཆེན་པོ་མཛད། །མྱུར་ལམ་འདི་ནི་སྙིགས་དུས་སྨན་གྱི་བླ། །དྷརྨ་སྭ་མི་ཞེས་བྱ་གང་དེ་ཡིས། །ཀོང་སྨན་དགེ་སློང་པུཎྱེ་མངྒར་གནང༌། །དེས་ནི་འཚོ་མཛད་དྷརྨའི་མཚན་ཅན་ལ། །དེ་ཡིས་གསོ་དཔྱད་འཛིན་པ་དྷྭ་ཛ་ལ། །དེ་ལས་འོངས་པ་ད་དུས་སྙིགས་མ་འདིར། །ཁོ་བོ་དྷརྨ་ཀཱིརྟིའི་ཙིཏྟར་གབ། །ཆིག་བརྒྱུད་ཡིན་ཕྱིར་གསང་ཞིང་སྦོས་ལ་ཤོད། །དེས་ན་གདམས་པའི་མཆོག་འདི་ཐུབ་པའི་ཕྱིར། །ཞང་བློན་ཆེན་པོ་རྡོ་རྗེ་བདུད་འདུལ་དང༌། །རཱ་ཧུ་ལ་དང་སྨན་གྱི་ལྷ་མོ་དང༌། །དྲང་སྲོང་བརྒྱད་ཀྱིས་ཆོས་འདི་ཐུབ་པར་སྲུངས། །ཟོལ་ཟོག་མཁན་གྱི་བླ་སྲོག་ཧུར་ཐུམས་བཞེས། །ལས་འཕྲོ་ལྡན་པའི་སྡོང་གྲོགས་ཆོས་བཞིན་གྱིས། །འདི་དགེས་འགྲོ་ཀུན་སངས་རྒྱས་སྨན་གྱི་བླ། །བཻ་ཌཱུརྻ་ཡི་གོ་འཕང་ཐོབ་པར་ཤོག །ཅེས་པ་འདི་ནི་རིལ་ནག་གྲང་སྦྱོར་ཆེན་མོའི་གདམས་པ་ཟབ་མོ་ཆོས་ཀྱི་རྗེ་ཟུར་མཁར་བ་དྷརྨ་སྭ་མིའི་གསུང་གི་བདུད་རྩི་ཇི་ལྟ་བར་ནོད་པའི་སྨན་པ་དཀོན་མཆོག་རྒྱལ་མཚན་གྱི་དྲིན་ལས་བྱུང་བ། ཤཱཀྱའི་དགེ་སློང་དྷརྨ་ཀཱིརྟིས་བ་ཐང་གི་ཆོས་གྲྭར་སྦྱར་བའོ། །འདིའི་མང་ཉུང་གི་ཞོ་ཚད་རྣམས་རིལ་བུ་སྦྱོར་མང་ཉུང་ལ་བརྟེན་པའི་སོ་སོའི་ཞོ་ཚད་རྣམས་ཕྲི་བསྣན་གང་དགོས་ད་ལྟའི་ཞོ་ཚད་འདིས་རིགས་བསྒྲེས་ཏེ་བྱའོ། །དེས་ནི་འཁོར་གྱི་སྨན་རྣམས་ཞོ་ཚད་བཤད་པ་ལྟར་བྱས་ན་དངུལ་ཆུ་སྲང་གང༌། གསེར་སྲང་གང༌། དངུལ་དོ། ཟངས་གསུམ། ལྕགས་བཞི། ལྷང་ཚེར་སྲང་གང༌། གཞན་རིན་པོ་ཆེ་སོགས་འཁོར་སྨན་ཐམས་ཅད་གོང་གི་མཆན་ཆུང་ལྟར་བྱས་པས་ལེགས་པར་འགྲུབ་བོ། །དཔེ་ཆ་འདིར་ཞོ་ཚད་རྣམས་ནི་དཔེ་ལྟ་བུར་བྲིས་པ་ཡིན་པས་དངུལ་ཆུ་སྲང་གང་ལ་སྦྱོར་ན་དེས་འདི་ནང་གི་ཞོ་ཚད་ཁོ་ནས་ཆོག་ལ།

གཞན་མང་པོའམ་ཉུང་ཉུང་གང་སྦྱོར་ཡང་ཞོ་ཚད་འདིས་རིགས་བསྒྲེས་ནས་སྦྱར་དགོས་སོ།། །།