 ༄༅། །སྔགས་ཀྱི་ཀློག་ཚུལ་དང་ཡི་གེའི་ཁམས་ཀྱི་སྡེབ་སྦྱོར་མདོར་བསྡུས་དོན་གསལ་ཕྲིན་

ལས་ཀུན་འགྲུབ་ཅེས་བྱ་བ་བཞུགས་སོ།། སྭ་སྟི་པྲ་ཛེ་བྷྱཿ གང་སྐུ་རི་བོང་འཛིན་པའི་ངོས། །མཚན་དཔེའི་འོད་ཀྱིས་ཀུན་ནས་འཁྱུད། །སྙིང་གི་མུན་སེལ་འཇམ་དཔལ་དབྱངས། །བདག་བློའི་ཀུ་མུཏ་རྟག་སྐྱོངས་ཤིག །འདིར་སྔགས་ཀྱི་ཀློག་ཚུལ་མདོ་ཙམ་བརྗོད་པ་ལ། དབྱངས་དང་གསལ་བྱེད་ཀྱི་ཀློག་ཚུལ་གཉིས་ལས། དང་པོ་ལ་དབྱངས་དངོས་དང༌། དེ་གསལ་བྱེད་ཀྱི་སྲོག་ཏུ་ཞུགས་ཚུལ་གཉིས་སོ། །དང་པོ་ནི། ཨ་ཨཱ། ཨི་ཨཱི། ཨུ་ཨཱུ་རྣམས་ཀྱི་ཨ་ཨི་ཨུ་རྣམས་ཐུང་ངུ་སྟེ། མིག་འཛུམ་གཅིག་གི་ཡུན་དུ་བཀླག་པར་བྱའོ། །ཨཱ་ཨཱི་ཨཱུ་རྣམས་རིང་པོ་སྟེ། མིག་འཛུམ་གཉིས་ཀྱི་ཡུན་དུ་ཀློག་ཅིང༌། ན་རོ་དང་འགྲེང་བུ་ཡོད་པ་རྣམས་ཀྱང་རིང་པོར་བཀླག་གོ། །གཉིས་པ་གསལ་བྱེད་ཀྱི་སྲོག་ཏུ་ཞུགས་པ། ཀ་ཀཱ། ཀི་ཀཱི། ཀུ་ཀཱུ་རྣམས་གོང་བཞིན། ཀ་ཀི་ཀུ་རྣམས་ཐུང་ངུ་དང༌། ཀཱ་ཀཱི་ཀཱུ་རྣམས་རིང་པོར་བཀླག་པར་བྱ་སྟེ། དེ་བཞིན་དུ་གསལ་བྱེད་གཞན་རྣམས་ལའང་རིགས་འགྲེའོ། །རྀ་རཱྀ། ལྀ་ལཱྀ། ཞེས་པ་སྔ་མ་ནི་བསྒྲིམས་པའི་ཚུལ་དུ་རིར་རཱིར་ཞེས་པ་དང༌། ཕྱི་མ་གློད་པའི་ཚུལ་དུ་ལིལ་ལཱིལ་ཞེས་པར་བཀླག་གོ༑ ༑དེ་སྲོག་ཏུ་ཞུགས་པ། ཀྲྀ་ཀྲཱྀ། ཀླྀ་ཀླཱྀ་ལྟ་བུ་ལའང༌། ཀིར་ཀཱིར། ཀིལ་ཀཱིལ་ཞེས་པར་བཀླག་གོ། །ཨེ་ཨཻ། ཨོ་ཨཽ་ལ། ཨེ་དང་ཨོ་གཉིས་རིང་པོ་ལ་འགྲེང་བུ་ཉིས་བརྩེགས་ཏེ་ཨོ་ཨི་དང༌། ན་རོ་ཉིས་བརྩེགས་རིང་པོ་ལ་ཨོ་ཨུ་ཞེས་ཨེ་དང་ཨོ་གཉིས་ཐུང་ངུ་ཕྲལ་ཚུལ་དུ་བཀླག་གོ། །དེ་སྲོག་ཏུ་ཞུགས་པ། ཀེ་ཀཻ། ཀོ་ཀཽ་ལའང༌༑ ཀེ་ཀཻ་ཨི། ཀོ་ཀཽ་ཨུ་ཞེས་གོང་བཞིན་བཀླག་གོ། །ཨ་ལ་ཐིག་ལེ་ང་རུ་འདོན་པ་སྟེ་ཨང་ཞེས་པའོ། །དེ་གསལ་བྱེད་ཀྱང་སྲོག་ཏུ་ཞུགས་པ་ལ། ཕ་རོལ་གྱི་ཚིག་གྲོགས་ལ་ལྟོས་པས་ཚིག་གྲོགས་ལ། ཀ་ཁ་ག་གྷ་ང་རྣམས་བྱུང་ན་ཀླད་སྐོར་ང་རུ་ཀློག་ཅིང༌། དེ་བཞིན་དུ། ཙ་ཚ་ཛ་ཛྷ་ཉ་རྣམས་ལ་ཉ་རུ་བཀླག །ཊ་ཋ་ཌ་ཌྷ་ཎ་རྣམས་ལ་ཎ་རུ་བཀླག །ཏ་ཐ་ད་དྷ་ན་རྣམས་ལ་ན་རུ་བཀླག

།པ་ཕ་བ་བྷ་མ་རྣམས་ལ་མ་རུ་ཀློག་ཅིང༌། ཉ་ཎ་གཉིས་ཀྱང་ན་བཞིན་བཀླག་པར་འཐད་དོ། །ཚིག་གྲོགས་མེད་པར་ཤད་ཀྱིས་ཆོད་ན་རང་ཐོག་བརྩི་བ་སྟེ། ཀ་སྡེ་ལ་ང་དང༌། ཙ་སྡེ། ཊ་སྡེ། ཏ་སྡེ་རྣམས་ལ་ན་རུ་དང༌། པ་སྡེ་ལ་མ་རུ་བཀླག་གོ། །ཡ་ར་ལ་ཝ་ཤ་ཥ་ས་ཧ་ཀྵཿརྣམས་ལ་ཕལ་ཆེར་ང་རུ་བཀླག་པར་བྱ་སྟེ་དབྱངས་རྣམས་ལའང་ངོ༌། །ཨཿཞེས་པའི་རྣམ་བཅད་ལ་དྲག་པོར་བཅད་ནས་ཀློག་ཅིང༌། ཕ་རོལ་ཏུ་ཤ་ཥ་ས་གསུམ་བྱུང་ན་རྣམ་བཅད་ས་རུ་བཀླག་སྟེ། དཔེར་ན། ན་མཿཤཱཀྱ་མུ་ནཱ་ཡེ་དང༌། ན་མཿཥ་ཌཾ་ག་དང༌། ན་མཿས་མནྟ་ལྟ་བུ་ལ། ན་མས་ཤེས་བཀླག་གོ། ༈ །གཉིས་པ་གསལ་བྱེད་ཀྱི་ཀློག་ཚུལ་ལ། རྐྱང་པ་དང་བརྩེགས་པའི་ཀློག་ཚུལ་གཉིས་ལས། དང་པོ་ནི། སྡེ་ཚན་གྱི་ཡི་གེ་དང་པོ་ཀ་ཙ་ཊ་ཏ་པ། གཉིས་པ། ཁ་ཚ་ཋ་ཐ་ཕ་རྣམས་བོད་དང་མཚུངས་པ་ལས། ཊ་ཋ་གཉིས་ཏྲ་ཐྲ་ལྟ་བུ་ལ་རིང་སྒྲ་མེད་པར་ལྕེ་རྩེ་རྐན་ལ་སྦྱར་ནས་ཏིགས་ཀྱིས་བསྐྱུར་བར་བྱ་སྟེ། འོག་ནས་འབྱུང་བའི་ཌ་ཌྷ་ཎ་རྣམས་ཀྱང་འགྲེའོ། །གསུམ་པ། ག་ཛ་ཌ་ད་བ་རྣམས་སྔགས་ཀྱི་ཐོག་མར་བྱུང་ན་འས་འཕུལ་བཞིན་དུ་བཀླག་སྟེ། དཔེར་ན། ག་ག་ན། ཛ་ཡནྟུ། ཌཱ་ཀི་ནཱི། ད་ཧ་ན། བ་ལིངྟ་རྣམས་ལ། འགའ་ག་ན། འཛའ་ཡནྟུ། འདྲ་ཀི་ནཱི། འདའ་ཧ་ན། འབའ་ལིངྟ་ཞེས་བཀླགས་ལ། དེ་རྣམས་སྔགས་ཀྱི་དབུས་དང་ཐ་མར་བྱུང་ན་བོད་ལྟར་བཀླགས་ཏེ། དཔེར་ན། བྷ་ག་ཝཱན། ཁ་ཊྭཱཾ་ག་རཱ་ཛཱ་ཡ། པཉྫ། དཎྜིནྣ། ཁཎྜ། བི་ད་ར་ཎ། ཨཱ་ནནྡ། མ་ཧཱ་བརྟ། སྭ་བྷཱ་ཝ་རྣམས་ལ། ག་ཛ་ཌ་ད་བ་ཞེས་རང་སོར་བཀླག་གོ། །བཞི་པ། གྷ་ཛྷ་ཌྷ་དྷ་བྷ་རྣམས་ར་མགོ་ཡོད་པ་ལྟ་བུ་ལ་ཧའི་སྒྲ་ཅུང་ཟད་ལྡན་པར་བཀླག་སྟེ། རྒ་རྫ་ཌྷ་རྡ་རྦ་ཞེས་ཧ་སྒྲ་དང་བཅས་ཏེ་བཀླག་གོ། །ལྔ་པ། ང་ཉ་ཎ་མ་རྣམས་ཀྱི་ཎ་གོང་དུ་སྨོས་པ་ལྟར་དང༌། གཞན་རྣམས་བོད་དང་མཚུངས་ལ། ཉ་ཎ་གཉིས་ཚིག་གྲོགས་སུ་བྱུང་ན་ཡར་སྦྱར་ནས་ན་རུ་བཀླག་སྟེ། བྷཉྫ་དང༌། པིཎྜ་ལྟ་བུ་ལ། བྷན་ཛ་དང༌། པིན་ཌ་ཞེས་བཀླག་གོ། །ཡ་ར་ལ་ཝ་ཤ་ཥ་ས་ཧ་རྣམས་རང་སོར་ཀློག་ཅིང༌།

ཤ་ཥ་གཉིས་ཚིག་གྲོགས་སུ་བྱུང་ན་ཡར་སྦྱར་ནས་ས་ལྟར་བཀླག་སྟེ། དཔེར་ན། ན་མཤྩཎྜ་དང༌། ཏིཥྛ་ལྟ་བུ་ལ། ན་མས་དང་ཏིས་ཋ་ཞེས་བཀླག་གོ། །ཀ་ཡར་སྦྱར་ནས་ག་ལྟར་བཀླག་སྟེ། ཝཱཀྐ་ལྟ་བུ་ལ་ཝག་ཀ་ཞེས་ཀློག་ཅིང༌། ཙཀྲ་དང་ཝཀྱེ་ལྟ་བུ་ལ་ཀས་ཉིས་གོ་བཅད་ནས། ཙག་ཀྲ་དང་ཝག་ཀྱེ་ཞེས་བཀླག་གོ། །ཙ་ཊ་ཏ་རྣམས་ཡར་སྦྱར་ཞིང་འདི་ལྟར་བཀླག་སྟེ། གཙྪཿ ཨཊྚ། ཨུཏྤ་ལྟ་བུ་ལ། གད་ཚ། ཨད་ཊ། ཨུད་པ། ཞེས་བཀླག་གོ། །སཏྭ་ལྟ་བུ་ལ་ཏས་ཉིས་གོ་བཅད་དེ། སད་ཏྭ་ཞེས་བཀླག་གོ། །པ་ཡར་སྦྱར་ནས་བ་ལྟར་བཀླག་སྟེ། ཤཔྟ་ལྟ་བུ་ལ་ཤབ་ཏ་ཞེས་བཀླག་གོ། ༈ །གཉིས་པ་བརྩེགས་མའི་ཀློག་ཚུལ་ནི། འདྲ་བའི་གསལ་བྱེད་བརྩེགས་ན་སྐད་ཀྱི་གདངས་མཐོན་པོས་བཀླག་སྟེ། དྷརྨྨ་ལྟ་བུའི་མ་ཤིན་ཏུ་རིང་བར་ཁ་ཁེངས་མཐོན་པོས་བཀླག་གོ། །པླུ་ཏའང་དེ་བཞིན་དུ་ཤིན་ཏུ་རིང་བ་སྟེ། མིག་འཛུམ་གསུམ་གྱི་ཡུན་དུ་བཀླག་པ་སྟེ། ཤུདྡྷོ྅ཧཾ་དང་ཨཱཏྨ་ཀོ྅ཧཾ་ལྟ་བུའོ།་་༌། གསལ་བྱེད་མི་འདྲ་བ་བརྩེགས་པ་ཧྂཀྵྨལཝརཡ་ལྟ་བུ་ལ། ཧ་ཀྵ་མ་ལ་བ་ར་ཡ་ཞེས་པ་སྒྲ་ཐོན་ཙམ་དུ་ཕྲལ་ནས་མྱུར་པོར་བཀླག་གོ། །ཡང་ཚིག་གྲོགས་ཡོད་ན་གོང་མ་ཡར་སྦྱར་ནས་འོག་མ་རྣམས་དཀྱུས་ཀློག་པ་སྟེ། དཔེར་ན། བུདྡྷ་དང༌། སམྦྷ་ར་ལྟ་བུ་ལ་ད་དང་མ་ཡར་སྦྱར་ནས། བུད་དྷ་དང༌། སམ་བྷ་ར་ཞེས་བཀླག་གོ། །གསལ་བྱེད་བརྩེགས་པའི་སྟེང་དུ་དབྱངས་དང་ཀླད་ཀོར་ཡོད་ན་འོག་མ་ལ་སྦྱར་ཏེ། དཔེར་ན། སྠི་ར་དང༌། སྥོ་ཊཱ་ཡ་ལྟ་བུ་ལ། ས་ཐི་ར་དང༌། ས་ཕོ་ཊཱ་ཡ་ཞེས་དང༌། ཀླད་ཀོར་ཡོད་པ་བརྩེགས་པ་གོང་གི་ཧ་ཀྵ་མ་ལ་བ་ར་ཡ་རྣམས་ཀྱི་སྟེང་དུ་ཀླད་ཀོར་རཾ་ང་རོ་ཡོད་ན་འོག་མ་ཡ་ལ་སྦྱར་ནས་ཡང་ཞེས་དང༌། དུཥྚཾ་ལྟ་བུ་ལ། དུས་ཊཾ་ཞེས་འོག་མར་སྦྱར་ནས་བཀླག་གོ། །ཀ་ལ་ཥ་བཏགས་པ་ལ་ཁྱ་ཞེས་ཀློག་ཅིང༌། རཀྵ་ལྟ་བུ་ལ་ཀས་གཉིས་གོ་བཅད་ནས་རག་ཀྵ་ཞེས་བཀླག་གོ། །ཛ་ལ་ཉ་བཏགས་པ་ལ་འགྱའམ། གཉའ་གང་རུང་དུ་བཀླག་གོ། །ཡ་བཏགས་ཕལ་ཆེར་འགྲེང་བུ་ལ་ཡའི་སྒྲ་ཅུང་ཟད་ལྡན་པར་བཀླག་སྟེ།

བྷྱ་དང༌། བི་དྱའཾ། བིརྒྱ་ལྟ་བུ་ལ། བྷི་དང༌། བི་དེ་དང༌། བིརྒེ་ཐུང་ངུ་ལ་ཡའི་སྒྲ་དང་བཅས་བཀླགས་ལ། ཡང་བྷྱོ་དང༌། དྱུ་ལྟ་བུ་ལ་ཕྲལ་ནས། བྷ་ཡོ་དང༌། ད་ཡུ་ཞེས་ཀློག་ཅིང༌། ཀ་ཁའི་ཡ་བཏགས་བོད་དང་མཐུན་ཏེ། ཝཀཀྱེ་དང༌། ཏྲི་ཁྱེ་ཏ་ལྟ་བུ་ལ། ཝཀ་ཀྱེ་དང༌། ཏྲི་ཁྱེ་ཏ་ཞེས་བོད་ལྟར་བཀླག་གོ། །ཝ་བཏགས་ཕལ་ཆེར་ན་རོ་ལ་ཝའི་སྒྲ་ལྡན་པར་བཀླག་སྟེ། སྭ་སྟི་དང༌། ཤ་ར་དྭ་ཏི་ལྟ་བུ་ལ། སོས་ཏི་དང༌། ཤ་ར་དོ་ཏི་ཞེས་ཐུང་ངུ་ལ་ཝའི་སྒྲ་ཅུང་ཟད་ལྡན་པར་བཀླག་གོ། །དྭི་དང་ཏྭེ་ལྟ་བུ་ལ། ཕྲལ་ནས་ད་ཝི་དང་ཏ་ཝེ་ཞེས་བཀླག་གོ། ར་དང་ཧྭ་ལྟ་བུ་ལ། ཨ་ཀ་ཨ་པ་ཅེས་པའམ། ཡང་ན། ཀོ་ཝ་པོ་ཝ་ཞེས་བཀླག་པར་བྱ་བ་ཡིན་ནོ། །དེ་ལྟར་སྔགས་ཀྱི་བཀླག་ཚུལ་ལ་ལོ་ཙཱ་བ་སོ་སོའི་དགོངས་བཞེད་མི་མཐུན་པ་མང་ཡང་རྒྱས་པར་ཡི་གེར་འཇིགས་ཤིང༌། འདིར་ནི་དོན་ཐོབ་ཆ་ཤས་ཙམ་སྨོས་པས་འཁྱེར་བདེ་བར་བྱས་ཤིང༌། དབྱངས་ཡིག་གསལ་བྱེད་སོ་སོའི་སྲོག་ཏུ་ཞུགས་པ་སོགས་ཀྱང་རིགས་འགྲེ་ཤེས་པར་བྱའོ།། ༈ །།ཀུན་ལ་ཉེར་མཁོ་ཡི་གེ་ཡི། །ཁམས་ཀྱི་སྦྱོར་བ་ལ་བརྟེན་ནས། །རྣལ་འབྱོར་ལྷ་སྔགས་ཕྲིན་ལས་སྒྲུབ། །ཤིས་དང་མི་ཤིས་རྟོགས་འདོད་ན། །སྔགས་ཀྱི་མ་བུ་དགྲ་གྲོགས་བསྟན། །ཨ་ཀུ་ཧ་རནམ་མཁའི་ཁམས། །ཞེས་པ་ཨ་ཨཱ་གཉིས་དང༌། ཀ་ཁ་ག་གྷ་ང༌། ཧ་དང་རདགུ་པོ་ནམ་མཁའི་ཁམས་ཡིན་ལ། དེ་བཞིན་དུ། ཨི་ཙུ་ཡ་ཤ་རླུང་གི་ཁམས་ནི། ཨི་ཨཱི་དང༌། ཙ་ཚ་ཛ་ཛྷ་ཉ་དང༌། ཡ་ཤ་དགུ་རླུང་གི་ཁམས། རི་ཊུ་ར་ཥ་མེ་ཡི་ཁམས་ནི། རྀ་རཱྀ་དང༌། ཊ་ཋ་ཌ་ཌྷ་ཎ་དང༌༑ ར་ཥ་དགུ་ནི་མེའོ། ཨུ་སུ་འ་ས་ཆུའི་ཁམས་ནི། ཨུ་ཨཱུ་དང༌། པ་ཕ་བ་བྷ་མ་དང༌། ཝ་ཧྭ་དགུ་ནི་ཆུའི་ཁམས་དང༌། ལྀ་ཏུ་ལ་ས་ས་ཡི་ཁམས། ཞེས་པ། ལྀ་ལཱྀ་དང༌། ཏ་ཐ་ད་དྷ་ན་དང༌། ལ་དང་ས་བསྡོམས་པ་དགུ་པོ་ས་ཡི་ཁམས་ཏེ། དེ་རྣམས་འབྱུང་ཆེན་ངོས་བཟུང་ཡིན། །འབྱུང་བ་ཆུང་བ་སྡེ་ལྔ་ནི། །དབྱངས་ལ་འབྱུང་ཆུང་རྩི་རྒྱུ་མེད། ཀ་ཙ་ཊ་ཏ་པ་རྣམས་ས། །ཁ་ཆ་ཋ་ཐ་ཕ་རྣམས་ཆུ། །ག་ཛ་ཌ་ད་བ་རྣམས་མེ། །གྷ་ཛྷ་ཌྷ་དྷ་བྷ་རྣམས་རླུང༌། །ང་ཉ་ཎ་ན་མ་རྣམས་མཁའ། །ཨཾ་ཨ་ཀྵ་སོགས་ཀླད་ཀོར་དང༌། །ཐིག་ལེ་ཚེག་དྲགཿཅན་རྣམས་དང༌། །མཐར་གནས་ཡེ་ཤེས་ཡི་གེ་ཞེས། །ནམ་མཁའ་ལྟ་བུ་ཀུན་གྱི་གྲོགས། །ཅ་ཆ་ཇ་ཞ་ཤ་ཟ་འ་དྲུག

།འབྱུང་ཆེན་དང་མཐུན་ནམ་མཁའི་ཁམས། །འབྱུང་བ་ཆུང་བའི་དུས་སུ་ནི༑ ༑ས་མེ་རླུང་ས་ནམ་མཁའ་རུ། །བཞེད་ཀྱང་བསྡུ་བའི་་་་་་བསྡུ་བའི་བཞེད་ལུགས་མང་ནའང༌། །རང་ལུགས་བོད་ཡིག་ཅ་ཆ་ཇ། །ཙ་ཚ་ཛ་ལ་རིམ་བསྡུ་ཞིང༌། །ཞ་ཤ་ཟ་ས་འ་ཡ་རུ། །བསྡུ་ཞིང་ཁམས་ནི་དེ་ལྟར་བརྩི། །ཁམས་དང་བསྟུན། །རང་གི་ལྷ་ཡི་རྩ་སྔགས་ཀྱི། །ཨོཾ་དང་ན་མོ་ཏདྱ་ཐཱ། །སྤངས་པའི་སྔགས་ཀྱི་ཐོག་མ་དང༌། །རང་གི་མིང་ཡིག་ཐོག་མ་གཉིས། །དགྲ་བཤེས་བྲན་གྱི་རྟེན་འབྲེལ་བརྟག །གསལ་བྱེད་བརྩེགས་སམ་ཕུལ་བཞག་ཡོད། །དང་པོའི་ཡི་གེ་གཟུང་བར་བྱ། །དབྱངས་ཡིག་དགྲར་གྱུར་སྲོག་དང་འབྲལ། །གསལ་བྱེད་དགྲར་གྱུར་ནད་མང་འགྱུར། །དེ་ཡང་ས་ཡི་དགྲར་གྱུར་ན། །བད་ཀན་ས་ནད་གཏོགས་པ་འབྱུང༌། །ཕྱི་རོལ་ཁང་པ་ཞིག་པ་དང༌། །ས་འོག་ལྷུང་ནས་གནོད་སོགས་འབྱུང༌། །ཆུ་ཡི་དགྲར་གྱུར་ཆུ་ནད་དང༌། །གྲང་བ་ཤས་ཆེའི་ནད་ལྡང་ཞིང༌༑ ༑ཕྱི་རོལ་སྒོ་ཕྱུགས་ཆུས་འཁྱེར་དང༌། །ས་ཞིང་ཤྭ་འོད་ཀྱིས་འདེད་འབྱུང༌། །མེ་ཡི་དགྲར་གྱུར་མཁྲིས་རིམས་དང༌། །ཚད་ནད་ཕྱི་རོལ་མེས་ཚིག་འབྱུང༌། །རླུང་ཡིག་དགྲར་གྱུར་རླུང་ནད་ལྡང༌། །ཁང་པ་རྩི་ཤིང་རླུང་གིས་འཇིག །དེས་ན་དགྲ་གྲོགས་བརྩི་བར་གཅེས། །ས་དགྲ་མེ་ཡིན་མེ་དགྲ་ཆུ། །ཆུ་དགྲ་རླུང་ཡིན་རླུང་དགྲ་ས། །ས་ནི་མེ་ལ་ནུས་པ་མེད། །མེ་ནི་ཆུ་ལ་ནུས་པ་མེད། །ཆུ་ནི་རླུང་ལ་ནུས་པ་མེད། །རླུང་གི་ས་ལ་ནུས་པ་མེད། །ས་ཆུ་ཕན་ཚུན་གྲོགས་ཡིན་ཏེ། །མེ་རླུང་ཕན་ཚུན་གྲོགས་པོ་ཡིན། །ནམ་མཁའ་ཀུན་གྱི་གྲོགས་ཡིན་ཏེ། །ཀུན་ཀྱང་ནམ་མཁའི་གྲོགས་སུ་གྱུར། །དགྲར་གྱུར་སྲོག་ལུས་ནད་ཀྱིས་འདེབས། །དགྲ་གྲོགས་གང་མེད་འབྲས་བུ་མེད། །གྲོགས་སུ་བྱུང་བ་དངོས་གྲུབ་འབྱུང༌༑ ༑དབྱངས་ཡིག་གསལ་བྱེད་དགྲར་གྱུར་དང༌། །གསལ་བྱེད་དབྱངས་ལ་དགྲ་གྲོགས་འགྱུར། །ལ་ལ་འདི་ལྟར་འདོད་པ་ཡོད། །དབྱངས་ཡིག་དབྱངས་ཡིག་དགྲ་གྲོགས་འགྱུར། །དེ་བཞིན་གསལ་བྱེད་གྱུར་པ་སྟེ། །དབྱངས་ཡིག་དང་ནི་གསལ་བྱེད་གཉིས། །གཅིག་ལ་གཅིག་གིས་དགྲར་མི་འགྱུར། །ཕན་ཚུན་ཐབས་དང་ཤེས་རབ་སྟེ། །གཅིག་ལ་གཅིག་གིས་གྲོགས་ཡིན་ནོ། །འབྱུང་བ་ནང་ཕྲད་པ་ལའང་བཤད། །ས་ནང་ཕྲད་པ་རྒྱས་ལས་ཤིས། །འགའ་ཞིག་ས་ནད་རེང་བར་བྱེད། །འདི་ལ་རེང་བྱེད་ལས་འགྱུར་བཞེད། །ཆུ་ནང་ཕྲད་པས་ཞི་བ་དེ། །སྡིག་སྒྲིབ་སྦྱོང་བའི་ལས་སོགས་ཤིས། །མེ་ནང་ཕྲད་པས་དབང་དུ་བྱེད། །དབང་སྡུད་ལས་རྣམས་ཤིས་པ་ཡིན། །དྲག་པོའི་ལས་ལའང་ཤིས་ཀྱང་ཟེར། །རླུང་ནང་ཕྲད་པས་སྡང་བར་བྱེད༑ ༑ཕྱིར་སྐྲོད་ལ་སོགས་དྲག་ལས་བཟང༌། །ནམ་མཁའ་ནང་འཕྲད་གསོ་བར་བྱེད། །ནད་པ་སྲིའུ་གསོ་ལ་ཤིས། །ཡེ་ཤེས་དང་ནི་ནམ་མཁའ་གཉིས། །ནང་འཕྲད་ལུས་ཅན་སྐྱེད་པར་བྱེད༑ ༑ཡེ་ཤེས་རླུང་གིས་འཆི་བར་བྱེད། །འདི་ལ་མཐུ་བྱེད་དགེ་བར་བཤད། །ཡེ་ཤེས་མེ་ཡིས་འཁྲུག་བྱེད་དེ། །དབྱེ་བའི་ལས་ལ་ཤིས་པ་ཡིན། །ཡེ་ཤེས་ས་ཡིས་ལྷུང་བ་ལས། །སླར་ནི་ལྷོང་བར་བྱེད་པའོ། །ལྷ་དང་རང་ཉིད་ཇི་བཞིན་དུ། །བླ་དཔོན་གཉེན་གྲོགས་འཁོར་གཡོག་སོགས། །མིང་གི་ཡི་གེ་དང་པོའི་ཁམས། །མཐུན་པའི་ཐབས་གཙོ་མི་མཐུན་ངན། །བཏགས་མིང་བླ་དྭགས་རྣམ་པ་གཉིས། །གང་འབོད་གྲགས་ཆེ་བརྩི་བའོ། །མི་མཐུན་མཐུན་མིང་བསྒྱུར་ལ་བྱ། །གཞན་ཡང་སྲུང་བར་བྱེད་པ་ལ། །ནད་པའི་ནད་དེ་གང་ཡིན་བརྟག

།དེ་ཡི་གཉེན་པོར་འགྲོ་བ་ཡི། །ཡི་གེ་བྱས་ན་ཤིས་པ་སྟེ། །ནད་ནི་མཁྲིས་མེ་བད་ཀན་ས། །ཁྲག་ཆུ་རླུང་རླུང་འདུས་པ་འདུས། །ནད་པ་རང་ལ་ཁོ་རང་གི། །གྲོགས་སུ་འགྲོ་བའི་ཡི་གེ་བྱེད། །མཐུ་བྱེད་རང་དང་ལྷའི་ཡི་གེ། །དང་པོ་དགྲ་མིང་དགྲ་འགྲོ་བྱ། །གོ་ལོག་གྱུར་ན་བསྒྱུར་བས་འགྲུབ། །བསྒྱུར་བའི་གསང་སྔགས་འདི་བཟླས་པས། །དགྲར་གྱུར་བྲན་འགྱུར་གང་བྱུང་འགྲུབ། །འབུམ་ཕྲག་དྲུག་ཏུ་བཟླས་པ་ན། །སྔགས་ནི་མྱུར་དུ་འགྲུབ་འགྱུར་བས། །བསྙེན་པའི་གོང་དུ་འདི་ཉིད་བརྗོད། །ཨོཾ་ཧཾ་སརྦ་བུདྡྷ་ཞེས། །དེ་ནི་ནམ་མཁའ་སྒྱུར་བྱེད་སྔགས། །ཨོཾ་ཡཾ་སརྦ་བུདྡྷ་རླུང༌། །ཨོཾ་ལཾ་སརྦ་བུདྡྷ་ས། །ཨོཾ་རཾ་སརྦ་བུདྡྷ་མེ། །ཨོཾ་བཾ་སརྦ་བུདྡྷ་ཆུ། །ཨོཾ་ཨཾ་སརྦ་བུདྡྷ་ཞེས། སྔགས་ལ་ངར་བཏགས་ལྷ་བྱིན་སྐྱེད། །དགྲ་ནི་གཤིས་བསྒྱུར་བྲན་དུ་བཅད། །དེ་ལྟའི་ཡོན་ཏན་དཔག་མེད་ཡིན། །དབྱངས་ལ་འབྱུང་ཆེན་འབྱུང་ཆུང་གི། །དགྲ་གྲོགས་མི་མཐུན་མཐུན་བྱེད་བརྩི། །དེ་ཕྱིར་མ་ནོར་ལེགས་པར་བརྟག །འབྱུང་བ་ཆེ་ཆུང་མཐུན་པར་རབ། །འབྱུང་ཆེན་མཐུན་པ་འབྲིང་པོ་ཡིན། །འབྱུང་ཆུང་མཐུན་པ་ཐ་མ་དང༌། མི་མཐུན་པ་ནི་ཐ་ཆད་དོ། །གཞན་ཡང་སྔ་འགྱུར་སྡེབ་རྒྱུད་ལས། །མི་འདྲའི་ཁྱད་པར་འདི་ལྟར་བཤད། །གསལ་བྱེད་སུམ་ཅུ་སོ་བཞི་ཡི། །སྡེ་ལྔ་ཉི་ཤུ་རྩ་ལྔ་པོ། །ས་ཆུ་མེ་རླུང་ནམ་མཁའ་སྟེ། །འབྱུང་བ་ཆེན་པོ་ལྔ་རུ་སྦྱར། །ཀ་སྡེ་ས་ཡིན་ཙ་སྡེ་ཆུ། །ཊ་སྡེ་མེ་ཡིན་ཏ་སྡེ་རླུང༌༑ ༑པ་སྡེ་ནམ་མཁའི་ཡི་གེའོ། །འབྱུང་ཆུང་ཉི་ཤུ་རྩ་ལྔ་ནི། །རང་སྡེའི་དང་པོ་ས་ཡིན་ཞིང༌། །གཉིས་པ་ཆུ་ཡིན་གསུམ་པ་མེ། །བཞི་པ་རླུང་ཡིན་ལྔ་པ་མཁའ། །མཐར་གནས་ཡི་གེ་འབྲུ་བཞི་ནི། །རིམ་བཞིན་རླུང་མེ་ཆུ་ས་ཡིན། །དྲོ་བ་བཞི་དང་མཐར་ཟད་གཅིག །རིམ་བཞིན་ཆུ་མེ་ས་ནམ་མཁའ། །དབྱངས་ཡིག་ཨ་ཨཱ་ཨཾ་ཨཿམཁའ། །ཨི་ཨཱི་ས་ཡིན་ཨེ་ཨཻ་མེ། །ཨུ་ཨཱུ་ཆུ་ལ་ཨོ་ཨཽ་རླུང༌། །རྀ་རཱྀ་མེ་ཡིན་ལྀ་ལཱྀ་ས། །དགྲ་གྲོགས་བརྩི་ཚུལ་གོང་དང་མཚུངས།

སོ་སོའི་ལུགས་ལ་དགོས་པ་རེ། །ཡོད་ཕྱིར་བསྲེ་ལྷད་དོགས་ངན་སྤོངས། །ཞིབ་པར་རེའུ་མིག་བལྟ་བ་གཅེས། །ཞེས་གསུངས། སྔགས་ཀྱི་ཀློག་ཚུལ་དང་ཁམས་ཀྱི་རྩི་སྦྱོར་རྒྱས་པར་གཞན་དུ་ཤེས་པར་བྱ་ལ། འདིར་ནི་དོན་བསྡུས་རགས་པ་ཙམ་དུ་དྷརྨ་ཀཱིརྟིས་བཀོད་པའོ།། །།སརྦ་མངྒ་ལཾ།། འབྱུང་ཆུང་རྩི་་སཆུ མེ རླུང་ མཁའའབྱུང་ཆེན་རྩི་ལུགས་འཕྲེད་་ མཁའརླུང་ མེཆུས འབྱུང་ཆེན་གཞུང་ངམ་ཐུར་འདེད་ལུགས་ཐུར་འདེད་ཨིཨཱིཨུ ཨེཨཻ ཨོ ཨཨཱའདེད་འབྱུང་ཁམས་རིམ་་ ཨ་་ཨི རྀཨུལྀ དུ་བརྩི་བའོ།། དམ་གཞུང་འདེད།་ལྀལཱྀཨཱུ རྀརཱྀ ཨཽ ཨཾཨཿབརྩེགས་བཞིན་ནོ།།་ ཨཱཨཱི རཱྀཨཱུལཱྀས ལ་ཀཁ ག གྷ ངས ཨིཨཱི ལྀལཱྀ་ ཨིཨིའ ལྀལཱྀ ཀཙ ཊཔཏཅསཆུ ཝ་ཙཚ ཛ ཛྷ ཉཤ ཨུཨཱུ་ ཨུ ཨཱུ་ ཁཚ ཋཕཐཆཆུ མེ ར་ཊཋ ཌ ཌྷ ཎའ ཨེཨཻ རྀརཱྀ་ ཨེཨཻ རྀརཱྀ ་ གཛ ཌབདཇམེ རླུང་ ཡ་ཏཐ ད དྷ ནཧ ཨོ ཨཽ་ ཨོ ཨཽ ་་་གྷཛྷ ཌྷབྷདྷརླུང་ མཁའ ༠་པཕ བ བྷ མཀྵ ཨཨཱ ཨཾཨཿ་ ཨཨཱ ཨཾཨཿ ་་ ངཉ ཎམནམཁའ་ལཝ ར ཡ ༠་་ ཧཡ རཝལའབྱུང་ཆུང་འདི་ནས་འཕྲེད་འདེད་དུ་་སཤ ཥ ཧ ཀྵ་་ རཤ ཥཧྭསབརྩིའོ།།