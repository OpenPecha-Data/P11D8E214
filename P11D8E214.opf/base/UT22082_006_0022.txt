༄༅། །མགོན་པོ་མཆེད་བརྒྱད་ཀྱི་དཀྱིལ་འཁོར་གྱི་ཐིག་རྩ་བཞུགས་སོ།།

།མ་ཧཱ་ཀཱ་ལཱ་མཆེད་བརྒྱད་ཀྱི། །རྗེས་གནང་དཀྱིལ་འཁོར་འདི་ལྟ་སྟེ། །ཐིག་ཆེན་བརྒྱད་གདབ་བཅུ་དྲུག་དབྱེ། །དབུས་ཀྱི་ལྟེ་བ་གྲུ་གསུམ་ལ། །མུ་ཁྱུད་ལྡན་པའི་ཕྱི་རྩིབས་བརྒྱད། །དེའི་ཕྱིར་རྩིག་པ་འདོད་སྣམ་དང༌། །ཕ་གུ་དྲ་ཕྱེད་བ་ཀུུ་ལི། །ཤར་བུ་མདའ་ཡབ་དག་དང་བཅས། །རྟ་བབས་སྣམ་བུ་བཅུ་གཅིག་ལ། །གུ་ཎ་ཧ་རིས་བརྒྱན་པ་སྟེ། །ར་དང་བཅས་པ་སྤྱི་ལྟར་བྲིས། །གདུགས་དང་རྒྱལ་མཚན་ལ་སོགས་པ། །སྣ་ཚོགས་རྒྱན་གྱིས་མཛེས་པར་བྱ། །ཕྱི་རོལ་པད་རྡོར་དུར་ཁྲོད་དང༌། །འོད་ཟེར་འབར་བའི་མེ་རི་བྲི། །ཚོན་ཡིག་ཆོག་གཞུང་དཀྱུས་སུ་གསལ། །ལྷ་མཚན་དབུས་སུ་ཧཱུྂ་མཐིང་ནག །ཟུར་གསུམ་ཚོམ་བུ་ནག་པོ་གསུམ། །མུ་ཁྱུད་ཚོམ་བུ་ནག་པོ་དགུ༑ ༑རྩིབས་བརྒྱད་ཡི་གེ་ཧཱུྂ་སྔོན་བརྒྱད། །ཁྱམས་ལ་ཚོམ་བུ་ཅི་མང་དགོད། །ཕྱི་ཡི་ཁྱམས་ཆེན་ཚོམ་བུ་ནི། །སྣ་ཚོགས་མདོག་ཅན་ཅི་མང་སྟེ། །དེ་ལྟར་ཤེས་ལྡན་དག་གིས་བྲི། །བསྡུ་ན་འབྲུ་ནག་ཚོམ་བུའང་རུང༌། །ཞེས་པ་འདི་ཡང་མན་ངག་ལྟར། །དྷརྨ་ཀཱིརྟིས་ཟླ་དགོན་དུ། །བཀོད་པས་མགོན་བརྒྱད་དགྱེས་གྱུར་ཅིག། །།མངྒ་ལཾ།། 