༄༅། །དཔལ་རྡོ་རྗེ་རྣལ་འབྱོར་མའི་སྒོ་ནས་ལས་བཞིའི་སྦྱིན་སྲེག་འདོད་དོན་ཀུན་སྦྱིན་ཞེས་བྱ་བ་བཞུགས་སོ།།

རྡོ་རྗེ་ཕག་མོ་ལ་ཕྱག་འཚལ་ལོ། །ཤེས་རབ་མཆོག་གི་ཙཎྜ་ལཱིས། །ལས་རླུང་རྟོག་ཚོགས་བུད་ཤིང་རྣམས། །བསྲེགས་ནས་ལྷན་ཅིག་སྐྱེས་པ་ཡི། །བདེ་བ་འབར་མཛད་ལ་བཏུད་ནས། །ཞི་བ་ལ་སོགས་ལས་རྣམས་དང༌། །འཇིག་རྟེན་འདས་པའི་འབྲས་ཐོབ་ཕྱིར། །རིམ་པ་དང་པོའི་ཆ་ལག་ཏུ། །སྦྱིན་སྲེག་ཆོ་ག་གསལ་བར་བྱ། །དེ་ལ་ཇི་སྐད་དུ། རྡོ་རྗེ་རྣལ་འབྱོར་མ་མཆོད་པའི། །ཕྱི་དང་ནང་གི་དབྱེ་བ་ཡིས། །སྦྱིན་སྲེག་ཡང་ནི་གཉིས་སུ་འབྱུང༌། །ཕྱི་ཡི་ལས་ཀྱི་དབྱེ་བ་ཡིས། །སྦྱིན་སྲེག་ཡང་ནི་བཞི་་་་་་རྣལ་འབྱོར་པས་འདིའི་དབང་ཐོབ་ཅིང༌། བསྙེན་པའི་ཁ་སྐོང་དང༌། ཆོ་ག་ལྷག་ཆད་ཀྱི་ཉེས་པ་ཞི་བའི་ཕྱིར་ལས་བཞིའི་སྦྱིན་སྲེག་ཡང་ནི་བྱའོ། །ཞེས་དང༌། རུ་བཤད། །ཅེས་དཔལ་ཤ་ཝ་རིའི་ཞབས་ཀྱིས་བཤད་པ་ལྟར་བྱ་སྟེ། དེའི་ཐབ་ཁུང་གི་དབྱིབས་ཀྱང༌། སྐྱེ་གནས་ལྟ་བུའི་ཐབ་ཁུང་དུ། །ཕྱེད་ནི་བརྐོས་ཏེ་དམར་པོར་བྱ། །སོར་གསུམ་དོར་བའི་དབུས་སུ་ནི། །རྡོ་རྗེ་དམར་པོ་འབར་བ་དགོད། །ཕྱི་རོལ་རྡོ་རྗེའི་ཕྲེང་བ་དང༌། །ཁྱད་པར་དུ་ནི་གྲི་གུག་བསྐོར། །ཞེས་ཤ་ཝ་རི་དང༌། བྷ་རནྡྲེ་རུ་ཙིས་སྦྱར་བའི་སྦྱིན་སྲེག་གི་སྐབས་ལས་འབྱུང་ཞིང༌། སངས་རྒྱས་བྱིན་དང༌། ཀརྐོ་དཏྟ་དང༌། ཨ་བི་ཛ་ཀ་རས་གྲུ་གསུམ་པའི་རྣམ་པ་ཅན་གྱི་ཐབ་ཁུང་རྒྱ་ཁྱོན་གྱི་ཕྱེད་ཐུར་དུ་བརྐོས་པ་ཁ་ཁྱེར་དང་བཅས་པ་བྱའོ། །ཞེས་དང༌། ཞི་ལ་དཀར་པོའི་གཟུགས་ཀྱི་སྟེ། །རྒྱས་ལ་སེར་པོའི་རྣམ་བསྒོམ་བྱ། །དབང་ལ་དམར་པོ་ཞེས་སུ་བརྗོད། །དྲག་ལ་དམར་པོར་རབ་ཏུ་གྲགས༑ ༑དངོས་གྲུབ་སྒྲུབ་པའི་དུས་སུ་ནི། །དམར་པོ་ཡང་ནི་བསྒོམ་པར་བྱ། །ཞེས་ལྷ་དང་ཐབ་ཀྱི་ཁ་དོག་ལས་སོ་སོ་དང་མཐུན་པར་སྒྱུར་བར་བཤད་པ་ནི་བླ་མ་གོང་མ་དག་གི་ཕྱག་བཞེས་དང་སྦྱོར་ཞིང༌། ཁ་ཁྱེར་ལ་རྡོ་རྗེའི་ཕྲེང་བ་ཞི་སོགས་གསུམ་ལ་སྟེ། མངོན་སྤྱོད་ལ་གྲི་གུག་གི་ཕྲེང་བས་བསྐོར་བ་ཡིན་ལ། ཚིག་གཞན་དག་གོ་བར་སླའོ། །འོན་ཀྱང་སྐྱེ་གནས་ལྟ་བུ་ཞེས་པའི་དོན་དུ་བསམས་ནས་ཁ་ཅིག་འུར་རྡོའི་མཐིལ་འདྲ་བར་བྱེད་པ་ཡོད་ཀྱང༌།

སློབ་དཔོན་ཨ་བྷ་ཡཱ་ཀ་རས། དབང་གི་ཐབ་ནི་ས་དམར་པོའི་གཞན་ལའང་རུང་སྟེ། བྷ་གའི་རྣམ་པ་རྩེ་མོ་ཤར་དུ་བྱས་པ་ཨ་ཤྭཏྠའི་ལོ་མ་ལྟ་བུ་ཞེས་འབྱུང་བ་དང་མི་མཐུན་པས་རང་བཟོར་རིགས་པར་བྱའོ། །གཞན་ཡང་ཨུ་མ་པ་ཏི་ཏས། ཞི་བ་ལ་ཐབ་ཁུང་དཀར་ལ་ཟླུམ་པ་ནུབ་ཏུ་ཁ་ཕྱོགས་པ་ཁྲུ་གང་པའོ༑ ༑རྒྱས་པ་ལ་གྲུ་བཞི་པ་སེར་པོ་ལྷོ་རུ་ཁ་ཕྱོགས་པ་གོང་གི་ཚད་དོ། །གསང་བ་ལ་སོར་བརྒྱད་པ་ནག་པོ་གྲུ་གསུམ་བྱང་དུ་ཁ་ཕྱོགས་པའོ། །དབང་ལ་ཟླ་གམ་གྲུ་གསུམ་པ་དམར་པོ་ཤར་དུ་ཁ་ཕྱོགས་པ་སོར་བཅུ་གཉིས་པའོ། །ཐབ་ཁུང་ཐམས་ཅད་ཀྱི་རྒྱའི་ཚད་གཏིང་དུའོ། །མཆུ་ལ་བརྒྱད་ཆ་དེའི་ཕྱེད་ཀྱི་ཕྱིའི་མུ་ཁྱུད་དོ། །མཆུའི་ཚད་ཀྱིས་དེའི་ཕྱིའི་སྟེགས་བུའོ། །ཐབ་ཁུང་རྣམས་ཀྱི་དབུས་དང་སྟེགས་བུ་ལ་རྡོ་རྗེ་དང་འཁོར་ལོ་ལ་སོགས་པའི་མཚན་མ་རྣམས་བྲིའོ། །ཞེས་སོགས་རྒྱས་པར་བསྟན་ལ། ཞི་བའི་སྦྱིན་སྲེག་གི་གཞུང་ལས༑ ཁྲུ་གང་སོར་བཅུ་གཉིས་ཟབས་ཐབ། །ཟླུམ་པོ་བ་བྱུང་དཀར་རྩི་བྱུག །ཁ་ཁྱེར་སོར་བཞི་པས་བསྐོར་བའི། །དབུས་སུ་པདྨ་འདབ་བརྒྱད་ཀྱི། །སྟེང་དུ་རྡོ་རྗེ་རྩེ་ལྔ་པ། །མཚམས་སུ་རྡོ་རྗེ་རྩེ་གསུམ་དགོད། །ཅེས་ཀྱང་འབྱུང་བས། འདིར་དེ་རྣམས་ཀྱི་དགོངས་པ་བཞིན་ཇི་ལྟར་ལག་ཏུ་བླང་བ་ལ་གསུམ་ཏེ། ཐབ་འདུ་བྱ་བ་དང༌། ཡོ་བྱད་བཤམ་པ་དང༌། ཆོ་གའི་རིམ་པའོ༑ ༑དང་པོ་ནི། ཁང་པའི་ཤར་ལ་སོགས་པའི་ཕྱོགས་སོ་སོར་ས་་་་་་སའི་སེལ། རུས་པ། སོལ་བ། གྱོ་མོ། ས་ནག་པོ། རྡོ། ཕུབ་མ། སྐྲ་ལ་སོགས་པ་རྣམས་དོར་ལ་དཀར་ཞིང་སྣུམ་པའི་སས་གང་བའི་སྟེང་ལ། སྟེགས་མདའ་གང་སོར་བཞི་པ་ངོས་ལེགས་པར་བྱས་ལ་ཐིག་ཆེན་བརྒྱད་བཏབ་པའི་ལྟེ་བ་ནས་བཟུང་ཞི་བ་ལ་ཐབ་ཁུང་ཁྲུ་གང་པའི་ཚད་དུ་ཟླུམ་པོར་བསྐོར་རོ། །རྒྱས་པ་ལ་ཚད་དེ་དང་མཉམ་པའི་ཚངས་ཐིག་གི་སྟེང་དུ་མཚན་མ་བྲིས་པའི་སྟེང་ནས་ཟུར་ཐིག་དག་ལ་བྱ་རྗེས་བཙལ་ཏེ་ཐིག་གྲུ་བཞིར་གདབ་ཅིང༌། དབང་ལའང་དང་པོ་ཟླུམ་པོར་བསྐོར་བའི་མཐར་ཕྱེད་ཚད་ཀྱིས་ཚངས་ཐིག་གི་གཡས་གཡོན་དུ་རི་མོ་བྱས་ལ་ཚངས་ཐིག་གཞན་གྱི་རྩེ་ནས་དེ་དག་གི་སྟེང་དུ་སྲད་བུ་སྦྲེལ་ཏེ་སོར་བཅུ་གཉིས་ཀྱི་ཟླ་གམ་དུ་བྱ་བ་དང༌།

མངོན་སྤྱོད་ལ་སོར་བརྒྱད་པའི་ཚད་ཀྱི་གྲུ་གསུམ་པར་བྱའོ། །ལས་སོ་སོའི་ཐབ་ཁུང་གི་རྒྱའི་ཚད་འདི་ཁོ་ནར་མ་ངེས་ཏེ། དཔལ་བདེ་མཆོག་འབྱུང་བའི་རྒྱུད་ལས། ཇི་སྲིད་ཁྲུ་གང་ནས་ཁྲུ་སྟོང་གི་བར་དུ་ཡང་གསུངས་པས་འབྱོར་པ་བཞིན་དུ་གང་རུང་བ་ཉིད་ཀྱང་ཡིན་པས་ཚད་བསྟན་པ་མི་མཐུན་ནོ་ཞེས་འགལ་བར་མི་བཟུང་ངོ༌། །དེ་རྣམས་སོ་སོའི་ཕྱིར་སོར་བཞི་མཆུ་དང༌། སོར་བཞི་ཁ་ཁྱེར་བྱ་ཞིང༌། གང་དག་སྐྱེ་གནས་ཀྱི་རྣམ་པ་ཆོས་འབྱུང་ཁོ་ན་དང༌། ཨ་ཤྭཏྠའི་དབྱིབས་ཅན་འདོད་པས་ཀྱང་དེ་བཞིན་དུ་བྱ་བ་ལས་ཕྱི་མ་ནི་ཅུང་ཟད་རྩེ་མོ་རྣོ་བ་ནོར་བུ་འབར་བའི་མིག་དབུས་མ་ལྟ་བུ་སྟེ་དེ་དག་ཀྱང་རྒྱར་ཁྲུ་གང་པ། མཆུ་ཁ་ཁྱེར་སོགས་སྔ་མ་དང་མཚུངས་ཤིང་སྟེགས་བུའི་ཚད་དུ་ཇི་ལྟར་འཚམ་པའི་ཐིག་གྲུ་བཞིར་གདབ་པ་ནི་ཐམས་ཅད་ལ་འདྲ་བ་ཉིད་དོ། །འཇིམ་པ་ལས་བཟོས་པ་ནི་རྒྱའི་ཚད་ཀྱི་ཕྱེད་ཟབས་སུ་ཡོད་པ་དང༌། མཆུ་འམ་མཐར་དེའི་ཕྱེད་ཚད་དུ་མཐོ་བའི་མུ་ཁྱུད་ཀྱི་ཕྱེད་ངོས་སུ་ཁ་ཁྱེར་སྟེགས་བུ་མཆུ་དང་མཉམ་པ་ས་དཀར་ལ་སོགས་པ་བྱུགས་ཏེ། རྒྱས་པ་སོགས་ཀྱང་དེ་བཞིན་དུ་རྟོགས་པར་བྱས་ནས་ཁ་དོག་སོ་སོ་དང་འཆད་པར་འགྱུར་བའི་མཚན་མ་རྣམས་ཀྱང་དགོད་དོ། །བྲི་བའི་ཐབ་ལ་ནི། ཞི་བ་ལ་རྡུལ་ཚོན་དཀར་པོ་བཀྲམ་ཞིང་དབུས་སུ་སོར་བཅུ་དྲུག་པའི་སྣ་ཚོགས་པདྨ་འདབ་མ་བརྒྱད་དམ། འདབ་མ་བཞི་པའི་ལྟེ་བར་གྲི་ཐོད་དམ། རྡོ་རྗེ་རྩེ་ལྔ་པ་སོར་བཞི། ཁ་ཁྱེར་ལ་འཁོར་ལོའི་ཕྲེང་བ་དང༌། གྲྭ་བཞིར་རྡོ་རྗེ་རྩེ་གསུམ་པས་སྤྲས་པ། རྒྱས་པ་ལ་གཞི་སེར་པོའི་དབུས་སུ་འཁོར་ལོ་རྩིབས་བརྒྱད་པའི་ལྟེ་བར་རིན་ཆེན་རྡོ་རྗེས་མཚན་པ། ཁ་ཁྱེར་དང་ཟུར་བཞིར་རིན་པོ་ཆེས་མཚན་པའོ༑ ༑དབང་ལ་གཞི་དམར་པོའི་དབུས་སུ་པདྨ་དམར་པོ་འདབ་མ་བརྒྱད་པ་རྡོ་རྗེས་མཚན་པ། ཁ་ཁྱེར་དང་གྲྭ་བཞིར་ལྕགས་ཀྱུའི་ཕྲེང་བ་དང་བཅས་པའོ། །མངོན་སྤྱོད་ལ་གཞི་ནག་པོའི་དབུས་སུ་པདྨ་ནག་པོའི་ལྟེ་བར་ཁྲོ་བོའི་རྡོ་རྗེ་དང༌།

ཁ་ཁྱེར་ལའང་རྡོ་རྗེ་དེ་ལྟ་བུས་ཡོངས་སུ་བསྐོར་བར་བྱའོ། །གཉིས་པ་བུད་ཤིང་ནི། ཞི་བ་ལ་བ་གླང་ལ་སོགས་པའི་ལྕི་བ་སྲོག་ཆགས་དང་བྲལ་ཞིང་མ་རུལ་བ་དང༌། རྒྱས་པ་ལ་འབྲས་བུ་དང་བཅས་པའི་ཤིང་དང༌། དབང་ལ་ནིམྦ་འམ་མེ་ཏོག་དང་ལྡན་པའི་ཤིང་དང༌། མངོན་སྤྱོད་ལ་ཚེར་མ་ཅན་དང་དུར་ཁྲོད་ཀྱི་ཤིང་ངམ། བོང་བུ་དང་རྔ་མོང་གི་སྦངས་ཏེ། བུད་ཤིང་ལས་དང་མཐུན་པ་་་་་་བུད་ཤིང་ནི་གཞན་སོ་སོ་དང་མཐུན་པ་མ་རྙེད་ན། བ་གླང་གི་ལྕི་བ་དྲི་ཞིམ་པའི་ཆུས་ཅུང་ཟད་རླན་པ་སྲོག་ཆགས་མེད་པས་ཆོག་པར་གསུངས། ཐབ་ཀྱི་མཆུའི་སྟེང་ནས་ཇི་ཙམ་འཚམ་པར་བརྩིགས་ལ་ཤར་ལྷོའི་མཚམས་སུ་མེ་ཚང་བྱའོ། །ཞི་བ་སོགས་གསུམ་ལ། སློབ་དཔོན་གྱི་གདན་གྱི་གཡོན་དུ་ཡེ་ཤེས་པ་དང་འཇིག་རྟེན་གྱི་མེ་ལྷ་ལ་འབུལ་བའི་མཆོད་པ་ཚར་གཉིས་དང་གཏོར་མ་གཉིས་དང་བཅས་པ་བཤམས། སྟེགས་ཀྱི་སྟེང་དུ་དུང་ཆོས་སམ་ཉ་ཕྱིས་དྲི་དང་འོ་མ་སྦྱར་བ། མེ་ཏོག་དཀར་པོ་དང༌། ཏིལ་དང༌། ཀུ་ཤ་དང༌། འབྲས་ཡོས་དང་ལྡན་པ་ནི་ཞི་བ་ལའོ། །གསེར་དང་ར་གན་སོགས་སེར་པོར་ཏིལ་དང༌། ཞོ་དང༌། མེ་ཏོག་དང༌། དྲི་སེར་པོ་སྦྱར་བ་ནི་རྒྱས་པ་ལའོ། །ཟངས་སོགས་དམར་པོའི་སྣོད་དུ་མེ་ཏོག་དམར་པོ་དང་སྦྱར་བ་ནི་དབང་ལ་སྟེ། མཆོད་ཡོན་་་་་་ཆུ་བཞི་སོ་སོའི་སྣོད་དང༌། དེ་ཡང་བཟེད་ཞལ་་་་་་སིལ་བླུག་སྣོད། དང་བཅས་ཤིང་ཉེར་སྤྱོད་ལྔ་ཡང་བཤམ་མོ། །གཡས་སུ་སྟེགས་ཀྱི་སྟེང་དུ་་་་་་ཡམ་ཤིང་མར་ཏིལ་དུརྦ་དང༌། །འབྲས་དང་ཟས་མཆོག་ཀུ་ཤ་གྲོ། །ནས་དང་སོ་བ་སྲན་མའོ། །ཀུ་ཤའི་ཆུན་པོ་ཟུང་དུ་བསྡེབས་པ་མ་གྲུག་ཅིང་ཧ་ཅང་མི་རིང་བ་རྣམས་དང༌། ཡམ་ཤིང་་་་་་བྱང་ཆུབ་ཀྱི་ཤིང་རྩ་རྩེ་མ་ལོག་པ་འམ་བ་ལུ་དཀར་པོ། ཨ་ཤྭཏྠ་ལ་སོགས་པ་འོ་མ་ཅན་གྱི་ཤིང་གི་རྩེ་མོའི་ཆ་ལས་་་་་་པདྨའི་དབྱིབས་ཅན་དུ་བཅད་པ་སྦོམས་སུ་སྲིན་མཛུབ་བམ་མཐེའུ་ཆུང་གི་ཚད། བྱུང་བའི་མཐོ་གང་པ་ནི་ཞི་བ་ལའོ། །ཡལ་གའི་དབུས་ཀྱི་ཆ་ལས་བྱུང་བ་ཁྲུ་གང་པ་ནི་རྒྱས་པ་ལའོ། །འབྲས་བུ་དང་ལྡན་པའམ་སྐྱུར་བ་རའི་ཤིང་ལས་སོར་ལྔ་པའི་ཚད་དུ་བྱས་པ་ནི་དབང་ལ་སྟེ།

ཐམས་ཅད་ཀྱང་དྲི་བཟང་གིས་བྱུགས་ཤིང་མར་དང་སྦྲང་རྩི་ལ་རྩེ་བསྙུགས་པ་གྲངས་ཇི་ལྟར་འོས་པ་དང༌། ཏིལ་ནག་པོ་དང༌། འབྲས་དང༌། ཞོ་ཟན་དང༌། དཱུརྦ་་་་་་སྔོན་པོ་རྩ་རྩེ་མ་ཉམས་པ། དང་ཀུ་ཤ་་་་་་སྔོ་ལྗང་རྩ་རྩེ་དང་འདབ་མ་མ་གྲུག་པ་མར་དང་འོ་མས་སྦགས་པ། གྲོ་རྣམས་དང༌། གཞུང་གཞན་དག་ལས་འབྱུང་བ་སོ་བ་དང༌། ནས་དང༌། སྲན་མ་མ་ཥ་སྣོད་སོ་སོར་བཀོད་ཅིང༌། མར་ཁུའི་་་་་་ཞི་བ་དང་རྒྱས་པ་ལ་མར་དཀར། དབང་ལ་ཚ་བའི་ཏིལ་མར། དྲག་པོ་ལ་མི་སོགས་ཀྱི་ཞུན་ནམ། མར་ནག་དུག་ཁྲག་གིས་སྦབས་པ་ལ་བྱའོ། །སྣོད་ཀྱང་དེ་རྣམས་ཀྱི་ཉེ་ལོགས་སུ་བཞག་གོ། །ལས་སོ་སོའི་ཁྱད་པར་གྱི་རྫས་ཀྱང༌། ཀརྐོ་དཏྟ་དང་རྒྱལ་བས་བྱིན་ལ་སོགས་པས། ཞི་བ་ལ། སྲེག་རྫས་མར་ལ་སོགས་དཀར་གསུམ། རྒྱས་པར་མངར་བ་ཉིད་ཀྱང་ངོ༌། །དབང་ལ་མངར་དང་ལན་ཚྭ་ཡིན། །དྲག་ལ་ཚྭ་དང་ཁ་སོགས་ཀྱིས། །ཞེས་འབྱུང་བ་བཞིན་རྒྱས་པ་ལ་མངར་གསུམ་དང་སྦྱར་བའི་ཟས་མཆོག་སྟེ། གཞན་དག་ནི་བརྡ་འཕྲོད་པར་ཟད་དོ། །མངོན་སྤྱོད་ལ་ནི་མཆོད་རྫས་གཡས་དང་སྲེག་རྫས་གཡོན་དུ་བཤམས་ཏེ་གོ་ལྡོག་གོ། །མཆོད་ཡོན་གྱི་སྣོད་རྫ་ཕོར་རམ་ཐོད་པར་ཁྲག་དང་བཅས་ཀོ་ཊ་བའི་འབྲས་བུ་དང༌།་་་་་བ་དང་བོང་བུའི་ཆུ་དང༌། བའི་ལྕི་བ་དང་མེ་ཏོག་ནག་པོ་དང་ལྡན་པའོ། །ཡམ་ཤིང་ཡང་སེང་ལྡེང་ངམ། ཚ་བ་དང༌། ཚེར་མ་ཅན་དང༌། ཁ་བའི་ཤིང་བཀས་པ་སོར་བཅུ་པ། རྩེ་མོ་རྣོ་བ་ལ་དུག་ཁྲག་དང་ཡུངས་མར་གྱིས་བཀུས་པ་རྣམས་དང༌། མར་ནག་ཚན་དེ་དང༌། ཁྲག་དང༌། ལན་ཚྭ་དང༌། སྐེ་ཚེ་དང༌། ནིམྦའི་ལོ་མ་ལ་སོགས་པ་དང༌། བསྒྲུབ་བྱའི་རྐང་རྗེས་ས་དང་བསྲེས་པའི་གཟུགས་་་་་་དགྲའི་ལིངྒ་དྲི་མ་བསྲེས་པ་སྙིང་གར་མིང་སྤེལ་ཚིག་དང་བཅས་བཅུག །ཁྲག་གིས་སྦགས་པ་རྐང་པ་གཡོན་ནས་གཏུབས་པ་ཡང་སྣོད་སོ་སོར་བཤམ་མོ། །ཐམས་ཅད་ལ་ཡང་མདུན་དུ་ཐོད་པ་བདུད་རྩིས་གང་བ། རྡོ་རྗེ། དྲིལ་བུ། ཌཱ་མ་རུ། བསང་ཆུའི་བུམ་པའམ་ལས་ཐམས་ཅད་པ།

དགང་བླུགས། རླུང་གཡབ། སོ་རྩི།་་་་་སོ་རྩིའི་རྫས། སྙིང་ཞོ་ཤ། ཨ་རུ་ར། སྒོག་སྐྱ། ག་པུུར། མཁལ་ཞོ། གེ་སར་གསུམ། གླ་རྩི། གུར་གུམ་རྣམས་སྦྲང་དང་སྦྱར་བའོ། །མེ་ཡོལ་བཞག་པར་བྱའོ། །དེ་ཡང་སྒྲུབ་པ་པོ་ཁྲུས་བྱས་ཤིང་གོས་དཀར་པོ་དང༌། རྒྱན་ཆ་དཀར་པོས་བརྒྱན་པ་སྲོད་དམ་ཐོ་རངས་ཁ་ཤར་དུ། གསེར་དངུལ་ཟངས་ལྕགས་ར་གན་ནི། །རུས་པའམ་མཆོད་སྦྱིན་གྱི་ཤིང་ངམ། །རང་གི་ཡམ་ཤིང་གི་རྒྱུ་ལས། །བྱས་པའི་དགང་བླུགས་ཚད་ལྡན་པ། །ལས་རྣམས་སོ་སོར་བཤད་ལྟར་རམ། །དེ་མིན་སྤྱི་འགྲོ་ལྟར་བྱས་ལ། །ཞེས་དང༌། གལ་ཏེ་བླུགས་གཟར་མ་འབྱོར་ན་སྲེག་བླུགས་ཀྱང་དགང་གཟར་གྱིས་རུང་བར་བཤད་ཅིང༌༑ བླུགས་གཟར་རྐྱང་པ་མར་ཁུས་བཀང་ནས་འབུལ་བ་ལ་སྲེག་བླུགས་དང༌། དགང་གཟར་མར་ཁུས་བཀང་བའི་སྟེང་དུ་བླུགས་གཟར་མར་གྱིས་བཀང་བ་སྦྲགས་ནས་འབུལ་བ་དགང་བླུགས་ཏེ། འདི་ཁྱད་ཤེས་དགོས་སོ། །དགང་བླུགས་མེད་ན་ལག་པས་མཐེ་བོང་མཐེའུ་ཆུང་མནན་པའི་སོར་མོ་གསུམ་སྦྱར་བས་བླུག་གཟར་དང༌། ལག་གཡོན་སོར་མོ་ལྔ་སྦྱར་བས་དགང་གཟར་བྱས་ཀྱང་རུང་བར་བཤད་དོ། །ཐབ་ལ་ཕྱོགས་པས་བདེ་བའི་སྟན་ལ་་་་་་དེ་ཡང་ཇི་སྐད་དུ། ཙནྡན་དཀར་སྦྱར་འོ་མ་ཡིས། །གནས་གསུམ་རྒྱས་གདབ་རྐང་རྩེ་སྤྲད། །པདྨའི་འདུག་སྟངས་ཞི་བའོ། །ཞེས་པ་ལྟར་བྱའོ། །པདྨའི་འདུག་སྟངས་ཀྱིས་གནས་ཏེ་སེམས་ཅན་ཐམས་ཅད་ལ་བྱམས་པའི་སེམས་དང་ལྡན་པས་ཞི་བའོ། །དེ་བཞིན་དུ་གོས་དང་རྒྱན་སེར་པོ་སྣ་ཚོགས་པས་བཀླུབས་པ་ཁྲིའུ་ལ་བཟང་པོའི་འདུག་སྟངས་ཀྱིས་ཁ་བྱང་དུ་ཐབ་ལ་བལྟས་ནས་སྔ་དྲོ་དགའ་བའི་ཡིད་དང་ལྡན་པ་རྒྱས་པ་ལའོ། །གོས་དང་རྒྱན་དམར་པོས་སྤྲས་ཏེ་མཐོ་ཞིང་བདེ་བའི་སྟན་ལ་སྐྱིལ་ཀྲུང་གིས་ཁ་ནུབ་ཏུ་ལྟ་བར་འདུག་ནས་སྲོད་ཆེན་གྱི་དུས་ཆགས་པའི་སེམས་དང་ལྡན་པ་དབང་ངོ༌། གོས་དང་རྒྱན་སྔོན་པོ་དང་བཅས་པས་ལྷོར་ཁ་ཕྱོགས་ནས་སྲ་བའི་གདན་ལ་ཙོག་པུར་རྐང་པས་རྐང་པ་མནན་ཏེ་ཁྲོ་པའི་སེམས་ཀྱིས་ཉིན་ཕྱེད་དང་མཚན་ཕྱེད་ཀྱི་དུས་འཁོད་པ་ནི་མངོན་སྤྱོད་དྲག་པོ་ལའོ། །རྒྱས་པ་ལ་སོགས་པའི་ལས་སོ་སོའི་དུས་སུ་སྦྱར་ཏེ།

ཨུ་མ་པ་ཏི་ཏས་ཐབ་བཞིན་དུ་བསྟན་ཀྱང་དབྱིབས་དེ་ལྟར་བསྟན་ཏེ། གསུམ་པ་ཆོ་གའི་རིམ་པ་ནི། བདག་བསྐྱེད་སྲུང་འཁོར་བསྒོམ་པ་དང༌། །མཆོད་རྫས་རྣམས་ལ་བསང་གཏོར་བྱ། །ཐབ་དང་མེ་ལྷ་བསྐྱེད་པ་དང༌། །སྤྱན་དྲངས་བཞུགས་གསོལ་དམ་ལ་བཞག །སྲེག་རྫས་མཆོད་བསྟོད་གོ་རིམ་བཞིན། །འཇིག་རྟེན་འདས་པའི་ལྷ་བསྐྱེད་ཅིང༌། །ཡེ་ཤེས་བསྟིམས་ནས་མཆོད་ཅིང་བསྟོད། །དགང་བླུགས་སྲེག་རྫས་མཆོད་བསྟོད་དབུལ། །བཟོད་གསོལ་དངོས་གྲུབ་བླང་བ་དང༌། །གཤེགས་གསོལ་མེ་ལྷ་མཉེས་བྱས་ལ། །དེ་ལ་ནོངས་པ་བཟོད་གསོལ་ནས། །གཤེགས་གསོལ་ལས་ཀྱི་མཇུག་བསྡུའོ། །ཞེས་པའི་སྡོམ་ཚིག་ཇི་ལྟ་བར་ཤེས་པར་བྱ་སྟེ། དཀྱིལ་འཁོར་སྒྲུབ་མཆོད་དང་རྗེས་སུ་འབྲེལ་བའམ་འབྲེལ་ན། སྔོན་འགྲོའི་གཏོར་མ་བཏང་ནས་བདག་བསྐྱེད་བཟླས་པའི་བར་གཞུང་བཞིན་དུ་གྲུབ་པའི་རྗེས་སུ།་་་་་སྦྱིན་སྲེག་དངོས་ལ་འཇུག་པར་བྱ་སྟེ། ངག་ལོང་གཏམ་གྱི་སྨྲ་བ་བཅད། ལག་པ་རྡོ་རྗེ་དྲིལ་བུ་དང་མ་བྲལ་བར་བྱས་ལ། ཨོཾ་སུཾ་བྷ་ནིའི་སྔགས་ཀྱིས་བསྲུངས་ལ་མཚམས་བཅད་བྱས་ཏེ།་་་ཞི་བ་ལ་མཆོད་ཡོན།་་་ཨོཾ་ཨཱཿབིགྷྣཱཾནྟ་ཏ་ཀྲྀཏ་ཧཱུྂ། ཞེས་བགེགས་མཐར་བྱེད་དམ། ལས་ཐམས་ཅད་པའི་སྔགས་ཀྱི་མཐར་སྭཱ་ཧཱ་བཏགས་ཤིང༌། དེ་བཞིན་དུ། རྒྱས་པ་ལ་ཨོཾ། དབང་ལ་ཧོཿ མངོན་སྤྱོད་ལ་ཕཊ། ཅེས་མཐར་སྦྱར་བས་ལན་བདུན་སྔགས། སླར་ཡང༌། ལས་སྔགས་བཟླ་ཞིང་བསང་ཆུའི་བུམ་པ་ནས་ཀུ་ཤའི་འཐོར་གཡབ་ཀྱིས་བླངས་པ་རང་དང་ཡོ་བྱད་ཐམས་ཅད་ལ་ཞི་སོགས་གསུམ་ལ་གཡས་སྐོར་དང༌། མངོན་སྤྱོད་ལ་ལག་པ་གཡོན་པས་བསང་གཏོར་བྱ་ཞིང༌། ཞི་བ་ལ་རྩུབ་ཤིང་ལས་བྱུང་བའམ། བྲམ་ཟེའི་རྒྱུན་བཞག་གམ། དགོན་པའི་མེ་དང༌། རྒྱས་པ་ལ་རྒྱལ་རིགས་ཀྱི་ཁྱིམ་ནས་བྱུང་བའམ། དགེ་འདུན་གྱི་ཚང་མང་གི་མེའམ། ནོར་བུ་མེ་ཤེལ་ལས་བྱུང་བ་དང༌། དབང་ལ་སྨད་འཚོང་མ་དང༌། རྗེ་རིགས་སམ། གར་མཁན་གྱི་ཁྱིམ་ནས་བྱུང་བའི་མེ། དྲག་པོ་ལ་རོ་བསྲེགས་པའམ།

རྡོ་དང་ལྕགས་འཐབ་པའི་མེའམ། གདོལ་པ་ཤན་པའི་ཁྱིམ་ནས་བྱུང་བའི་མེ་ལས་སྦར་བའི་དཔལ་འབར་སྔར་ལྟར་ཞི་སོགས་གསུམ་ལ་གཡས་སྐོར་དང༌། མངོན་སྤྱོད་ལ་གཡོན་སྐོར་གྱིས་བསངས་ནས། ཐབ་ཏུ་སྐམ་པའི་རྩེ་ལ་་་་་་དཔལ་འབར། དུ་བ་མེད་པར་་་་་་ཐབ་ནང་གི་ཀོང་བུ་ལ། སྦར་བ་ཞི་སོགས་ཏེ། དྲག་པོ་ལ་ནི་དུད་པ་དང་བཅས་པས་སྦར་བར་བྱའོ། །ཨོཾ་ཛྭ་ལ་ཧཱུྂ། ཞེས་བརྗོད་ཅིང་སྦར། ཧཱུྂ་འདོན་བཞིན་པས་རླུང་གཡབ་ཀྱིས་མེ་ཆེར་རྒྱས་པར་སྦར་ནས་སྙིང་པོ་ལན་བདུན་བཟླས་པའི་བླུགས་གཟར་གྱི་མར་ཁུས་ཀྱང་ལྷག་པར་འབར་དུ་བཅུག་སྟེ། ཀུ་ཤ་རྣམས་ཐོགས་ལ། ཨོཾ་བཛྲ་སཏྭ་ཨཱཿ བདུན་དང༌། ཨོཾ་ཀུ་ཤ་འདི་ནི་གཙང་ཞིང་དགེ། །ཚངས་པ་ལྷ་རྣམས་དག་བྱེད་ཡིན། །དཀོན་མཆོག་གསུམ་པོ་མཉེས་བྱེད་པ། །ས་ལས་སྐྱེས་འདི་འདབ་མའི་སྙིང༌། །བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་ཤིས་མཛད་དུ་གསོལ། །སྭཱ་ཧཱ། ཨོཾ་བཛྲ་སཏྭ་ཨཱཿ ཞེས་བརྗོད་ལ་དགྲམ། ཞི་རྒྱས་དབང་དྲག་ལ་་་་་་ཀུ་ཤ་གཉིས་གཉིས་སྡེབས་པ། རྩེ་མོ་ཤར་ལྷོ་ནུབ་བྱང་དུ་ཐོག་མར་བསྟན་ལ་སྔ་མའི་རྩེ་མོ་ཕྱི་མའི་རྩ་བས་ནོན་པར་བྱས་པས་བསྐོར་ཞིང༌། ཐབ་ཀྱི་སྟེང་དུ་རྩེ་མོ་ཤར་དུ་ལྟ་བ་ཆེ་བ་གཅིག་བཞག་ལ། ལས་ཐམས་ཅད་པས་ཐབ་བསངས་ནས་ཨོཾ་སྭ་བྷཱ་ཝས་སྦྱངས། སྟོང་པའི་ངང་ལས་ཞི་བའི་ཐབ་ཁུང་དཀར་པོ་ཟླུམ་པོ་ཁྲུ་གང་པ་རྒྱའི་ཕྱེད་ཀྱི་ཟབས་དང་ལྡན་ཞིང༌། སྣ་ཚོགས་པདྨའི་ལྟེ་བར་རྡོ་རྗེ་རྩེ་ལྔ་པ་དང༌། ཁ་ཁྱེར་ལ་འཁོར་ལོའི་ཕྲེང་བ། གྲྭ་བཞིར་རྡོ་རྗེ་རྩེ་གསུམ་པས་མཚན་པར་གྱུར། དེ་བཞིན་དུ། རྒྱས་པའི་ཐབ་ཁུང་སེར་པོ་གྲུ་བཞི་ཁྲུ་གང་པ་རྒྱའི་ཕྱེད་ཟབས་དང་ལྡན་ཞིང༌། འཁོར་ལོ་རྩིབས་བརྒྱད་པའི་ལྟེ་བར་རིན་པོ་ཆེ་རྡོ་རྗེས་མཚན་པའི་ཁ་ཁྱེར་དང་ཟུར་བཞིར་རིན་པོ་ཆེས་སྤྲས་པ། དབང་གི་ཐབ་ཁུང་དམར་པོ་་་་་་གྲུ་གསུམ་པ། ཟླ་གམ་ལ་པདྨ་དམར་པོ་འདབ་མ་བརྒྱད་པའི་ལྟེ་བར་རྡོ་རྗེས་མཚན་པ།

ཁ་ཁྱེར་ལ་ལྕགས་ཀྱུའི་ཕྲེང་བས་བསྐོར་བ། དྲག་པོའི་ཐབ་ཁུང་ནག་པོ་གྲུ་གསུམ་པ་པདྨ་ནག་པོ་འདབ་མ་བརྒྱད་པའི་ལྟེ་བར་ཁྲོ་བོའི་རྡོ་རྗེས་མཚན་པ། ཁ་ཁྱེར་ལ་རྡོ་རྗེའི་ཕྲེང་བའམ་གྲི་གུག་གི་ཕྲེང་བས་བསྐོར་བར་གྱུར་པར་བལྟས་ལ། ཐབ་ཀྱི་དབུས་སུ་རཾ་ལས་མེའི་དཀྱིལ་འཁོར་གྲུ་གསུམ་པ་ལ། པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ། རཾ་ཡོངས་སུ་གྱུར་པའི་མེ་ལྷ་ལས་དང་མཐུན་པ་དཀར་པོ་སོགས་འདོན་པ་བསྒྱུར་ཏེ། ཞལ་གཅིག །ཕྱག་བཞི་པ། གཡས་དང་པོས་མཆོག་སྦྱིན་ནམ་མི་འཇིགས་པ་སྦྱིན་པའི་ཕྱག་རྒྱ། གཉིས་པས་བགྲང་ཕྲེང༌། གཡོན་དང་པོས་དབྱུག་པ། གཉིས་པས་སྤྱི་བླུགས་འཛིན་པ། ཐུང་ཞིང་ལྟོ་བ་འཕྱང་བ། སྨ་ར་དང་རལ་པའི་ཚོགས་ཅན། གོས་དང་རྒྱན་སྣ་ཚོགས་པས་བཀླུབས་ཤིང་འོད་ཟེར་འབར་བས་བརྒྱན་པ། ཞི་བ་ལ་རྣམ་སྣང་གིས་དབུ་བརྒྱན་པར་བསམ། རྒྱས་པ་ལ་རིན་འབྱུང༌། དབང་ལ་འོད་དཔག་མེད། དྲག་པོ་ལ་དོན་གྲུབ་ཀྱིས་རྒྱས་བཏབ་ལ། པདྨ་དང་ཉི་མའི་གདན་ལ་གནས་པའི་ཐུགས་ཀར་པདྨ་རཾ་གྱིས་མཚན་པའི་འོད་ཀྱིས་མེ་ལྷ་ཡེ་ཤེས་པ་སྤྱན་དྲངས་པར་བསམས་ལ། ལག་པ་གཡས་མི་འཇིགས་པ་སྦྱིན་པའི་ཕྱག་རྒྱ་བྱས་པའི་མཐེ་བོང་སྐྱོད་པའམ། ཤ་ཝ་རི་དང་བྷ་རེནྡྲ་རུ་ཙིས་ལག་པ་གཉིས་ཀས་དེ་བཞིན་དུ་བྱ་བར་བཤད་པ་གང་ཡང་རུང་བ་དང་ལྡན་པས། ཨོཾ། ཚུར་སྤྱོན་ཚུར་སྤྱོན་འབྱུང་པོ་ཆེ། །ལྷ་ཡི་དྲང་སྲོང་བྲམ་ཟེ་མཆོག །སྲེག་བླུགས་ཞལ་ཟས་བཞེས་སླད་དུ། །འདིར་ནི་ཡང་དག་བསྙེན་པར་མཛོད། །ཨོཾ་ཨགྣ་ཡེ་ཨཱ་ཀརྵ་ཡ་ཛཿ ལས་སྔགས་སམ་སུཾ་བྷ་ནིས་ཕྱི་འབྲང་གི་བགེགས་བསལ། ཨོཾ་བཛྲ་ཨརྒྷཾ་པྲ་ཏཱིཙྪ་སྭཱ་ཧཱ། པཱ་དྱཾ་སོགས་ཆུ་གཉིས་དང༌། ཨོཾ་བཛྲ་པུཥྤེ་པྲ་ཏཱིཙྪ་སྭཱ་ཧཱ། ཞེས་བཏགས་ལ་ཉེར་སྤྱོད་ལྔ་རོལ་མོ་བཅས་པས་མཆོད། ཛཿཧཱུྂ་བཾཿཧོཿ དམ་ཚིག་པ་དང་ཡེ་ཤེས་ཀྱི་མེ་ལྷ་དབྱེར་མེད་དུ་གྱུར། པདྨ་ཀ་མ་ལཱ་ཡེ་སྟྭཾ། ཞེས་མེ་ཏོག་དོར་ལ་གདན་ཕུལ་ཏེ།

ཨོཾ་ཨཱཿཧྲཱིཿཔྲ་ཝ་ར་སཏྐཱ་རཾ་པྲོཀྵ་ཎཾ་པྲ་ཏཱིཙྪ་སྭཱ་ཧཱས་བསང་གཏོར་དང༌། པྲོཀྵ་ཎཾ་གྱི་གནས་སུ་ཨརྒྷཾ་བཅུག་ལ་མཆོད་ཡོན་ཕུལ་ནས། ཨོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལ་ཛྭ་ལ་ཡ་སརྦ་བྷསྨིཾ་ཀུ་རུ་སརྦ་དུཥྚཱཾ་ཧཱུྂ་ཕཊ། དྲྀ་ཤྱ། ཛཿཧཱུྂ་བཾ་ཧོཿ ཞེས་ལན་གསུམ་དམ་ཚིག་བསྒྲགས་ལ། ཨོཾ་ཨགྣ་ཡེ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་སྭཱ་ཧཱ། ཞེས་གོང་ལྟར་མཆོད་ལ། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་ཊཀྐིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་སྲེག །འཛིན་བྱེད་མེ་ལྷ་ཉིད་ལ་རྣམ་པར་འདུད། །ཅེས་པས་བསྟོད་ལ། མེ་ལྷའི་ཞལ་གདངས་པའི་ལྗགས་ལ་རཾ་ཡིག་གིས་མཚན་པར་གྱུར་པར་བལྟས་ལ། ཞི་བ་སོགས་ལ་ལག་པ་གཡོན་གན་རྐྱལ་་་་་་དུ་དགང་གཟར་བཟུང་བ། དང་གཡས་ཁ་འོག་ཏུ་བྱས་པ་དག་་་་་་བླུགས་གཟར་དང༌། བྱང་ཆུབ་མཆོག་གི་ཁུར་བཅིངས་པས་དགང་བླུགས་་་་་་གཉིས་ཀ་སྦྲགས་པ། མར་གྱིས་གང་བ་བཟུང་བའི་ཁ་སྤྲད་དེ་ལག་པ་གཉིས་ཀྱི་གྲུ་མོ་དག་པུས་མོ་ལས་ཕྱིར་མི་འདའ་བར་གཡས་སྐོར་དང་དྲག་པོ་ལ་ནི་་་་་་གྲུ་མོ་པུས་མོ་ལས་ནང་དུ་མི་འདའ། དེ་ལས་ལྡོག་པས་བཟུང་ཞིང་མར་འབུལ་བའི་ཚེ༑ ཨོཾ་ཨགྣ་ཡེ་སྭཱ་ཧཱ། ཞེས་དང༌། ཨོཾ་ན་མཿས་མནྟ་བུདྡྷཱ་ནཱཾ་ཨོཾ་ཨགྣ་ཡེ་སཱ་དྷ་ཀ་སྱ་སརྦ་སིདྡྷི་ཀུ་རུ། ཞེས་མཆོག་གི་དངོས་གྲུབ་སོགས་སྤྱི་ལ་དམིགས་པའི་སྐབས་སུའོ། །སརྦ་སིདྡྷིའི་གནས་སུ། སརྦ་པཱ་པཾ་ཤཱནྟིཾ་ཀུ་རུ། ཞེས་པ་དང༌། པུཥྚིཾ་ཀུ་རུ་ཨོཾ། དང༌། ཆེ་གེ་མོ་ཨཱ་ཀརྵ་ཡ་ཛཿ ཞེས་བཅུག་པ་ནི་ཞི་བ་ལ་སོགས་པའི་དུས་སུ་སྟེ། མངོན་སྤྱོད་ལ། སརྦ་དུཥྚཾའ་མཱ་ར་ཡ་ཕཊ། ཅེས་སྦྱར། དེའི་ཚེ་མེ་ལྟས་བརྟག་པ་ནི། དཔལ་བེའུ་དང་ནི་རྔ་ཡབ་གདུགས། །རྒྱལ་མཚན་པདྨ་བུམ་ལྟ་བུ། །རྩེ་གསུམ་པ་དང་རལ་གྲི་ཉ། བཀྲ་ཤིས་ཨིནྡྲ་གོ་པ་དང༌། །རྡོ་རྗེ་དུང་ལ་སོགས་པ་དང༌། །དགང་གཟར་བླུགས་གཟར་རྣམ་པ་དང༌། །དཀར་དང་ལྗང་འདྲ་མདོག་སྡུག་དང༌། །གཡས་སུ་འཁྱིལ་དང་ཤིན་ཏུ་སྣུམ། །བྱུ་རུ་དང་ནི་གསེར་མདོག་འདྲ། །ལུག་རུ་དངུལ་དང་བཻ་ཌཱུརྻ། །ཉི་འོད་འབར་མཚུངས་དྲི་མ་མེད། །དུ་བ་མེད་ཅིང་དྲི་ཞིམ་པ། །པི་ཝཾ་རྫ་རྔའི་སྒྲ་ལྡན་མཆོག

།ཞི་བ་ཁ་དོག་དཀར་པོར་སྣང༌། །རྒྱས་པ་ལ་ནི་གསེར་དང་མཚུངས། །དབང་ལ་དམར་པོའི་རྩེ་མོ་མཆོག །མངོན་སྤྱོད་ལ་ནི་སྔོ་ནག་གོ། །ཞི་བའི་ལས་ལ་སོགས་པ་ལ། །གསེར་འདྲ་རྩེ་གཅིག་དམ་པ་སྟེ། །རྩེ་གཉིས་འབར་བ་འབྲིང་དུ་བསྟན། །རྩེ་གསུམ་སྤྲིན་འདྲ་ཤིན་ཏུ་དམན། །དུ་བ་ཆེ་བ་མི་དགེ་སྟེ། །འབར་དཀའ་མེ་ལྕེ་ཆད་པ་དང༌། །རྩུབ་ནག་པ་ལཱ་ཤ་ཡི་མདོག །གསལ་ཤིང་བ་གླང་མགོ་ལྟ་བུ༑ ༑མེ་སྟག་འཕྲོ་དང་དྲག་པོའི་སྒྲ། །རོ་ཡི་དྲི་ང་མི་དགེ་བ། །དྲག་པོའི་ལས་ལ་ཤིས་པ་ཡིན། །ཞེས་བཤད་པ་ལ་གལ་ཏེ་མི་དགེའི་ལྟས་མཐོང་ན་ལས་སྔགས་བརྗོད་ཅིང་བསང་གཏོར་བྱས་ལ། མེ་ལྷའི་སྔགས་ཐུང་བས་དགང་བླུགས་གསུམ་ཕུལ་ཏེ། ཨོཾ་ཨཱཿསྭཱ་ཧཱ། ཞེས་པས་ཡམ་ཤིང་དང༌། ཨོཾ་ཤྲཱིཾ་སྭཱ་ཧཱ། ཞེས་པས་ཞུན་མར་སྦྱང༌། ཨོཾ་ཛྲཱིཾ་སྭཱ་ཧཱས་རྫས་བཀྲུ་ཞིང༌། ཨོཾ་ཀུ་རུ་ཀུ་རུ་སྭཱ་ཧཱ། ཞེས་རྫས་གཞན་རྣམས་དག་པར་བྱེད་པའི་ཆེད་དུ་བཟླས་ནས། སྲེག་རྫས་རྣམས་དབུལ་ན་སོ་སོའི་སྔགས་བརྗོད་བཞིན་པས། ཡམ་ཤིང༌། དཱུརྦ། ཀུ་ཤ་རྣམས་གཡས་པའི་ཐེ་བོང་དང་སྲིན་ལག་སྦྱར་བས་གཟུང༌། ཏིལ་ལ་སོགས་པའི་འབྲུ་དང༌། ཞོ་ཟན། ཟས་མཆོག་ལ་སོགས་པ་བླུགས་གཟར་གྱིས་འབུལ་ལོ། །སྔགས་ནི། ཨོཾ་བཛྲ་ཨ་ན་་་་་་མེ་ལྷའི་སྔགས་རིང༌། ལའི་སྔགས་ལ་ཨོཾ་བོ་དྷི་བྲྀཀྵ་ཡ་སྭཱ་ཧཱ། བཏགས། བསྡུ་ན། ཨོཾ་ཨགྣ་་་་་་མེ་ལྷའི་སྔགས་ཐུང་བཏགས་པ། ཡེ་ཨོཾ་བོ་དྷི་བྲྀཀྵ་ཡ་སྭཱ་ཧཱ། ཞེས་པས་ཡམ་ཤིང་ཟུང་དུ་སྦྱར་བ་འོད་ཀྱི་དཀྱིལ་འཁོར་ལའོ། །ཨོཾ་ཨགྣ་ཡེ་སྭཱ་ཧཱས་མར་ཁུ་བླུགས་གཟར་གྱིས་དབུལ། ཨོཾ་སརྦ་པཱ་པཾ་ད་ཧ་ན་བཛྲ་ཡ་སྭཱ་ཧཱ། ཏིལ་ལོ། ཨོཾ་བཛྲ་ཨཱ་ཡུ་ཥེ་སྭཱ་ཧཱ། དཱུརྦའོ། ཨོཾ་བཛྲ་པུཥྚ་ཡེ་སྭཱ་ཧཱ། འབྲས་མ་ཉམས་པའོ། ཨོཾ་སརྦ་སཾ་པ་དེ་སྭཱ་ཧཱ། ཟས་མཆོག་ཞོ་ཟན་ནོ། །ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱ་ཧཱ། ཀུ་ཤའོ། །ཕག་མོའི་སྦྱིན་སྲེག་གི་གཞུང་རྣམས་སུ་དེ་ཙམ་ལས་མ་བྱུང་ཡང༌། འོད་ཀྱི་སྙེ་མ་ལས།

གྲོ་ལ། ཨོཾ་བཛྲ་གྷསྨ་རི་སྭཱ་ཧཱ། ཞེས་འབྱུང་ཞིང༌། ཨོཾ་་་་་་གཞུང་གཞན་ལས་བྱུང་བ། མ་ཧཱ་བེ་གཱ་ཡ་སྭཱ་ཧཱ། ནས་དང༌། ཨོཾ་བཛྲ་བི་ཛཱ་ཡ་སྭཱ་ཧཱ། འབྲས་སོ་བ་དང༌། ཨོཾ་མ་ཧཱ་བ་ལཱ་ཡ་སྭཱ་ཧཱ། སྲན་མ་མ་ཥ་དབུལ་བར་བཤད་པས་རྫས་དེ་རྣམས་ཉི་ཤུ་རྩ་གཅིག་རེ་དབུལ་ལོ།་་་་་སྲེག་རྫས་རེ་རེ་རྫོགས་པའི་མཚམས་རྣམས་སུ་སྤེལ་ཚིག་དང་རོལ་མོ་ཡང་བྱའོ། །ཨུ་མ་པ་ཏི་ཏས་ཨུ་དུཾ་ཝཱ་ར་སོགས་ཀྱི་སྔགས་གསུངས་ཀྱང་འདིར་མ་སྨོས་སོ། །སྔགས་འདི་རྣམས་ཀྱི་སྤེལ་ཚིག་ནི་འཇིག་རྟེན་ལས་འདས་པའི་མེ་ལྷའི་སྐབས་སུ་འབྱུང་བ་ལྟར་སོ་སོར་བཏགས་ཤིང་འདིར་སྔགས་མི་འབྱུང་བའི་ལས་སོ་སོའི་་་་་་དབང་ལ་སོགས་པའི་ལས་གཞན་ལ་རྗས་སོ་སོ་ནས་མ་གསུངས་པས་མེ་ལྷའི་སྔགས་ཁོ་ནས་འབུལ་བར་གསུངས། རྫས་ལྷག་མ་རྣམས་ཡི་གེ་གསུམ་གྱིས་དབུལ་བར་ཤ་ཝ་རི་ལ་སོགས་པས་བཞེད་དོ། །སླར་ཡང༌། དགང་བླུགས་ཅི་རིགས་དང་བསང་གཏོར་དང་མཆོད་ཡོན་སྔར་ལྟར་ཕུལ་ལ། ཨོཾ་ཨགྣ་ཡེ་ཨརྒྷཾ་པྲ་ཏིའཙྪ་སྭཱ་ཧཱ། སོགས་འདོན་པ་བསྒྱུར་ཏེ་ཉེར་སྤྱོད་རོལ་མོ་བཅས་པས་མཆོད་པའི་ཚེ། བསང་གཏོར་སྐུའི་ཆ་ཐམས་ཅད་ལ། མཆོད་ཡོན་མདུན་གྱི་བཟེད་ཞལ་དུ། མེ་ཏོག་དབུ་ལ། བདུག་སྤོས་འབར་བ་ལ། དྲི་ཐུགས་ཀར༑ མར་མེ་དང་ཞལ་ཟས་ཀྱང་མདུན་དུ་བཤམས་ཏེ་དབུལ་བ་ནི་ཕྱི་མ་ཀུན་ལ་ཤེས་པར་བྱའོ། །དེ་ལྟར་མཆོད་ནས། ཨོཾ། ཚངས་པ་འཇིག་རྟེན་མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག །འབྱུང་པོ་ཀུན་གྱི་མགོན་གྱུར་པ། །དགེ་བ་དྲི་མེད་ཕྱག་འཚལ་བསྟོད། །གཟི་བརྗིད་ཆེན་པོ་མེ་ཡི་ལྷ། །འདོད་པ་ཐམས་ཅད་རབ་སྟེར་མཛད། །བདག་དང་གཞན་དོན་སྒྲུབ་ལ་ཞུགས༑ །འཛིན་བྱེད་མེ་ལྷ་ཉིད་ལའོ། །ཞེས་ཞི་བའི་སྦྱིན་སྲེག་ལས་བཤད་པས་བསྟོད་ཅིང༌། འཇིག་རྟེན་ལས་འདས་པའི་མེ་ལྷ་བསྐྱེད་པ་ནི། མེ་ལྷའི་སྙིང་གར་ཨེ་ལས་ཆོས་ཀྱི་འབྱུང་གནས་ནས། རྟེན་དང་བརྟེན་པ་རྫོགས་པར་བསྐྱེད་པ་ལྷན་ཅིག་སྐྱེས་མ་དང༌།

ཞལ་གཉིས་མ་དང༌། ལྷ་ལྔ་མའམ། ལྷ་མོ་བདུན་ལ་ཅི་རིགས་པའི་དམ་ཚིག་པ་བསྐྱེད། གཙོ་མོའི་གསང་གནས་ཀྱི་ཆོས་འབྱུང་ལ་གནས་པའི་ས་བོན་ནམ་ཐུགས་ཀའི་ས་བོན་གྱི་ཡེ་ཤེས་པ་སྤྱན་དྲངས་ལ། མཆོད་བསྟོད་དབྱེར་མེད་དུ་བྱ་བ་སོགས་གྲུབ་ནས། ཆུ་གཉིས་ཉེར་སྤྱོད་རོལ་མོ་གོས་ཟུང་ལ་སོགས་པའི་མཆོད་པ་དང༌། བསྟོད་པ་རྒྱས་བསྡུས་སྐབས་དང་སྦྱར་ལ་བསྙེན་པའི་བར་དཀྱིལ་ཆོག་ལྟར་དང༌། བསྙེན་མཚམས་སུ་བསྙེན་པ་སྟོང་ཕྲག་སོགས་ཅི་འགྲུབ་བྱ་བ་ཤིན་ཏུ་གལ་ཆེའོ༑ ༑དེ་ནས་ལྷ་ཐམས་ཅད་ཀྱི་ཞལ་གདངས་པའི་ལྗགས་ལ་རཾ་ཡིག་གིས་མཚན་པར་དམིགས་ཏེ་གཙོ་མོའི་སྙིང་པོས་དགང་བླུགས་བདུན་ཕུལ་བས། དངོས་གྲུབ་གང་འདོད་སྩོལ་བར་ཞལ་གྱིས་བཞེས་པར་བསམ། དེ་ནས་སྙིང་པོ་ལ། ཨོཾ་བོ་དྷི་བྲྀཀྵ་ཡ་སྭཱ་ཧཱ། སྤེལ་ཚིག་དང་བཅས་བཏགས་པ་རིམ་པས་འབུལ་ལོ། །མར་ཁུ་དང་་་་་་འདིའི་སྲེག་རྫས་རྣམས་སྔགས་སོ་སོས་འབུལ་བའི་སྐབས་དེར་འཇིག་རྟེན་དང་འཇིག་རྟེན་ལས་འདས་པའི་མེ་ལྷ་ལ་ཐུན་མོང་དུ་འབུལ་བ་ཡིན་ལ། གྲངས་འཛིན་པ་ནི། འཇིག་རྟེན་ལས་འདས་པ་ཁོ་ན་ལའོ།། ཡམ་ཤིང་སོགས་སྲེག་རྫས་རྣམས་གཙོ་མོ་ལ་བརྒྱ་དང་རྩ་བརྒྱད་དམ་སྟོང་ལ་སོགས་པ། འཁོར་རྣམས་ལ་ཉི་ཤུ་རྩ་གཅིག་ལས་མི་ཉུང་བ་དང་བདུད་རྩིའི་ཐིགས་གཏོར་ཡང་དབུལ། སྤེལ་ཚིག་ནི་ཞི་བ་ལ། བདག་དང་ཆེ་གེ་མོའི་ཚེ་འདི་དང་ཕྱི་མའི་ལེགས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་སྭཱ་ཧཱ། བསྙེན་པའི་ཁ་སྐོང་ཡིན་ན། གསང་སྔགས་ཀྱི་ལྷག་ཆད་ཐམས་ཅད་ཤཱནྟིཾ་ཀུ་རུ་སྭཱ་ཧཱ། ཞེས་དང༌། རྒྱས་པ་ལ། ཚེ་དང་བསོད་ནམས་དང་དཔལ་དང་འབྱོར་པ་ཐམས་ཅད་པུཥྚིཾ་ཀུ་རུ་ཨོཾ། དབང་ལ། འདོད་པའི་དོན་མ་ལུས་པ་ཝ་ཤཾ་ཀུ་རུ་ཧོཿ མངོན་སྤྱོད་པ། གདུག་པ་མཐའ་དག་མཱ་ར་ཡ་ཕཊ། ཅེས་སྦྱར་ཞིང༌༑ དེ་ལ་སྦྱིན་སྲེག་གང་བྱེད་ཀྱང་ཡམ་ཤིང་དང་མར་ནི་ངེས་པར་དགོས་ལ། གཞན་རང་གི་མོས་པ་དང་བསྟུན་པའི་སྡིག་པ་སྦྱོང་བ་ལ་ཏིལ། ཚེ་རིང་བ་ལ་དུརྦ།

ཤེས་རབ་དང་ལོངས་སྤྱོད་འཕེལ་བ་ལ་ཞོ། འོ་མ། སྦྲང་རྩི་སྦྱར་བའི་ཟས་མཆོག་དང་འབྲུ་སྣ་ཚོགས་རྣམས་ལྷག་པར་འབུལ་ལོ། །དེ་ལས་སྲེག་རྫས་གཞན་རྣམས་མ་ཕུལ་ཀྱང་ཆོག་པར་བཤད་པ་ལྟར་བྱའོ། །དེ་དག་གི་དམིགས་པ་ནི། བཅོམ་ལྡན་འདས་མ་་་་་་ཁ་ཊྭཱཾ་ག་ཧེ་རུ་ཀ་སྦས་པའི་ཚུལ་ལ། གཅིག་པུའམ། ཡུམ་་་་་་ལྷ་མོ་བདུན་མ་ལ། སྙོམས་པར་ཞུགས་པ་ལས་སྤྲོས་པའི་སྤྱན་མ་ལ་སོགས་པའི་ལྷ་མོ་ཤེལ་གྱི་བུམ་པ་བྱང་ཆུབ་སེམས་ཀྱི་བདུད་རྩིས་གང་བ་བསྣམས་ནས་བསྒྲུབ་བྱ་ལ་དབང་བསྐུར་བས། རིམས་ལ་སོགས་པའི་ནད་དང་བར་དུ་གཅོད་པ་བསལ་བར་གྱུར་པ་དང༌། སྔ་མ་བཞིན་དུ། ལྷ་མོ་གསེར་གྱི་བུམ་པ་འཛིན་པས་བདུད་རྩིའམ། རིན་པོ་ཆེའི་ཆར་ཕབ་པས་བསྒྲུབ་བྱའི་ལུང་བསྟན་པ་དང་ཁང་པ་གང་བར་བྱས་པ་དང༌། ལྷ་མོས་ཨུཏྤལ་དམར་པོ་ཁ་བྱེ་བ་ལྟ་བུའི་མདས་ཕ་རོལ་གྱི་སྙིང་ཕུག་ནས་དབང་དུ་བྱས་པ་དང༌། ལྷ་མོའི་ཚོགས་ཀྱིས་རྡོ་རྗེ་མེའི་ཆར་ཕབ་པས་གདུག་པ་ཅན་ཐལ་བར་བྱས་པར་བསྒོམ་མོ། །སྔགས་ཁོ་ནས་ཆུ་གཉིས་དང༌། ཨོཾ་བཛྲ་ཏམྦུ་ལ་ཨཱཿཧཱུྂ་གིས་སོ་རྩི་དང༌། སྲབ་འཇམ་ཡང་བ་ལྷ་ཡི་གོས། །སོགས་གོས་ཟུང་ཁ་དོག་ལས་དང་མཐུན་པ་དང༌། གཏོར་མར་བདུད་རྩི་བྲན་ལ་ཆོ་ག་བཞིན་དུ་ཕུལ། དེ་ནས་སླར་མཆོད་བསྟོད་བསྡུས་པ་བྱ་ཞིང༌། ནོངས་པ་བཟོད་པར་གསོལ་བ། དངོས་གྲུབ་གང་འདོད་པ་ཞུས་ལ། ཡེ་ཤེས་པ་གཤེགས་དམ་ཚིག་པ་རང་་་་་་གི་ལུས་དཀྱིལ་དུ་བསྡུ་བ། ལ་བསྡུ་བ་རྗེས་ཀྱི་ཆོ་ག་ལྟར་ཤེས་པར་བྱས་ལ། སླར་ཡང་མེ་ལྷ་ལ་གཏང་རག་གི་ཚུལ་དུ་དགང་བླུགས་གཅིག་ཕུལ་ལ། མེ་ལྷ་སྐུ་མདོག་ཕྱག་མཚན་དང་བཅས་པ་ཡོངས་སུ་རྫོགས་པ་སྐད་ཅིག་གིས་གསལ་བར་གྱུར་པར་དམིགས་ལ། སྔར་ལྟར་མཆོད་ཅིང་བསྟོད་ལ་ཡམ་ཤིང་ནས་སྲན་མའི་བར་མེ་ལྷའི་སྐབས་ལྟར་ཕུལ་ནས། ཨརྒྷཾ་སོགས་ཉེར་སྤྱོད་ལྔ་མཆོད་ཅིང༌། ཏམྦུ་ལས་སོ་རྩི་དང༌། སྲབ་འཇམ་ཡང་བས་གོས་ཟུང་ཕུལ། སླར་ཡང་དགང་བླུགས་མཆོད་བསྟོད་བྱའོ༑ ༑གཏོར་མ་བདུད་རྩི་ལྟར་བྱིན་རླབས་བྱས་ལ།

མེ་ལྷའི་སྔགས་ཐུང་གི་མཇུག་ཏུ། ཨ་ཀཱ་རོ་བཏགས་པ་གསུམ་གྱིས་ཕུལ། མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག ༑ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མཆོད་སྦྱིན་གཏོར་མ་འདི་སྣོམས་ལ། །ཞེས་སོགས་ཀྱིས་ལས་བཅོལ། མ་འབྱོར་པ་དང་ཉམས་པ་དང༌༑ ༑ཞེས་སོགས་ཤོ་ལོ་ཀ་གཅིག་དང༌། ཡི་གེ་བརྒྱ་པ་ལན་གསུམ་གྱིས་ལྷག་ཆད་ཁ་བསྐངས་ལ། བདག་གི་དོན་དང་གཞན་གྱི་དོན། །བྱིན་ཟ་ཁྱོད་ཀྱིས་མཛད་ཟིན་པས། །ཚིམ་ཞིང་མགུ་བར་གྱུར་ནས་སུ། །རང་གནས་དགེ་བར་གཤེགས་སུ་གསོལ། །ཨོཾ་བཛྲ་མུཿ ཞེས་མེ་ལྷ་ཡེ་ཤེས་པ་གཤེགས། དམ་ཚིག་པ་རང་གི་སྙིང་གར་ཐིམ་པར་གྱུར་པར་བལྟས་ལ། དགེ་བ་བསྔོ་ཞིང་བཀྲ་ཤིས་བརྗོད།་་་་་ཐུན་མང་པོ་དང་ཉིན་ཞག་མང་པོ་སྦྲེལ་ནས་བྱེད་ན་ཐུན་རེ་རེ་བཞིན་ནམ། མ་འགྲུབ་ན་ཉིན་རེ་བཞིན་སྔོན་འགྲོའི་གཏོར་མ་བཏང༌། བདག་བསྐྱེད་སྔོན་དུ་འགྲོ་བའི་མཆོད་རྫས་སྲེག་རྫས་བྱིན་གྱིས་བརླབས་པ་ཡན་ཆད་གོང་བཞིན་བྱའོ། །བསང་ཆུ་དང༌། མཆོད་ཡོན་སྒྲུབ་པ་ཡང་ཁ་གསོ་བར་སྤྲོ་ན་བདག་བསྐྱེད་ཀྱི་བཟླས་པའི་མཐར། དེ་དག་ལ་དམིགས་ནས་ཨ་མྲྀ་ཏ་དང་འབྲུ་གསུམ་ཅི་རིགས་བཟླའོ། །སྦྱིན་སྲེག་གི་མེ་ཁས་མི་འབུད་པ་དང་མེ་མ་ཤི་བར་མི་དཀྲུག་པ་སོགས་སྤྱི་དང་འདྲའོ། །མེ་རང་ཞིའི་བར་དུ་་་་་་མི་དཀྲུག་མི་གདལ་མི་འགོང༌། བཞག་པའམ། ལོང་མེད་ན་འོ་མ་དང་དྲི་བཟང་བུམ་ཆུས་ཁ་བསྒྱུར་བ་དང་སྦྱར་བའི་ཆུས་གཞིལ་བ་དང༌། དྲག་པོ་ལ་དུག་ཁྲག་དང་བཅས་པའི་ཆུས་ཞི་བར་བྱས་ནས། ཐལ་སོལ་རྣམས་ཆུ་་་་་་རྒྱ་མཚོར་འབབ་པའི། བོར་འདོར་བ་དང༌། ལམ་་་་་་མཐོ་ས་ནས་རླུང་ལ་འཕྱར་བ་བཤད། གྱི་གཞི་མདོར་དོར་བ་སོགས་ལས་དང་མཐུན་པར་བྱའོ། །དེ་ལྟར་སྦྱིན་སྲེག་ཉམས་སུ་བླངས་པའི་ཕན་ཡོན་ནི། འཇིག་རྟེན་འདི་དང་ཕ་རོལ་གྱི། །འདོད་པའི་དོན་ཀུན་སྦྱིན་སྲེག་གིས། །ཐོགས་པ་མེད་པར་འགྲུབ་པས་ན། །ཕན་གདགས་ཚར་གཅོད་ཐམས་ཅད་ལ། །ཐོག་མར་འགྲོ་བ་ལས་ཀྱི་མཆོག

།ཅེས་དང༌། ཀརྐོ་དཏྟས། གསལ་པོར་སྦྱིན་སྲེག་འདི་མི་བྱ། །འབད་པས་གསང་བར་བྱ་བས་ཏེ། །དེ་ལས་དངོས་གྲུབ་འབྱུང་བར་འགྱུར། །གཞན་དུ་དངོས་སྒྲུབ་སྐལ་པ་མེད། །ཕྱག་རྒྱ་ཆེ་སོགས་དངོས་གྲུབ་ནི། །ཡིད་བཞིན་ནོར་བུ་ལྟ་བུའི་སྔགས། །ཡང་དག་དད་པས་རྗེས་འབྲང་ན། །སྔགས་རྣམས་ཡིད་བཞིན་ནོར་བུར་མཚུངས། །ཞེས་སོགས་རྒྱ་ཆེར་འབྱུང་བ་ཁོང་དུ་ཆུད་པར་བྱོས་ཤིག །དཔལ་རྡོ་རྗེ་རྣལ་འབྱོར་མའི་སྒོ་ནས་ལས་བཞིའི་སྦྱིན་སྲེག་བྱ་བའི་ཆོ་ག་འདི་ནི། ཟབ་མོའི་ཆོས་ལ་མི་འཕྲོག་པའི་དད་པ་ཐོབ་པས་ཉམས་སུ་ལེན་པ་ལ་གཞོལ་བ། དཔལ་ལྡན་རཏྣ་ཛ་ཡ་པ་ར་མ་ཞེས་བྱ་བས། དུས་རིང་མོ་ནས་བསྐུལ་བའི་བཞེད་པ་བསྐང་བའི་ཆེད་དུ། ལྕགས་མོ་ཕག་གི་ལོ་ཟླ་བ་བཅུ་གཅིག་པའི་དཀར་པོའི་ཕྱོགས་ལ། ཤཱཀྱའི་དགེ་སློང་ཆོས་ཀྱི་གྲགས་པས་སྨན་རྒྱལ་དགོན་པར་བྲིས་པའོ། །མཁས་དང་གྲུབ་པའི་སྐྱེས་བུ་དུ་མ་ཡི༑ ༑དགོངས་པ་ཇི་བཞིན་བཀོད་པའི་དགེ་བ་དེས། །ཉོན་མོངས་བག་ཆགས་དང་བཅས་སྲེག་བྱེད་པའི། །གཏུམ་མོའི་སྣང་བ་རབ་ཏུ་རྒྱས་གྱུར་ཅིག། །།མངྒ་ལཾ།། 

༈ ཡང་འདིའི་སྒོ་ནས་མཆོག་གི་གདུང་ཞུགས་ལ་ཞེན་པ་དང༌། ཐ་མལ་པའི་པུར་སྲེག་པར་འདོད་པས། གཙོ་བོའི་སྔགས་དང༌། དུརྒ། ཀངྐ་ནི་སོགས་ངན་སོང་སྦྱོང་བའི་རྩ་རིག་བཟླས་པའི་དྲི་བཟང་གི་ཆུས་ཁྲུས་གསོལ་བའམ་་་་་་བཀྲུས་ལ་ཕྱི་བ་སོགས་བྱ། ཐ་མལ་པ་ལ་གོང་དུ་ཕུང་པོ་ལྷར་བསྐྱེད་པ་སོགས་ལྷོ་སྒོ་་་་་་རོའི་མདུན་དུ་སྦྱང་བའི་ཆས་རྣམས་བཤམས་ཏེ། ཇི་ལྟ་བ་ལམ་སྦྱངས་བསྟན་ཡན་ཚར་བ་དང༌། དེ་ནས་བཀྲུས་ལ་རས་སམ་སྣམ་བུས་ཕྱི། སླར་དྲི་བཟང་གིས་བྱུག །གནས་ཡིག་ནི། མཛོད་སྤུར། ཨོཾ་ཤོ་དྷ་ནི་ཤོ་དྷ་ནི་སརྦ་པཱ་པཾ་བི་ཤོ་དྷ་ནི། ཤུདྡྷེ་བི་ཤུདྡྷེ་སརྦ་ཀརྨ་ཨཱ་ཝ་ར་ཎ་བི་ཤུདྡྷེ་སྭཱ་ཧཱ། རྣ་བ་གཡས་ལ། ཨོཾ་ཤོ་དྷ་ནི་ཤོ་དྷ་ཡ་སརྦ་ཨ་པཱ་ཡ་སརྦ་སཏྭ་བྷྱཿཧཱུྂ། རྣ་བ་གཡོན་ལ། ཨོཾ་སརྦ་ཨ་པཱ་ཡ་བི་ཤོ་དྷ་ནི་ཧཱུྂ་ཕཊ། སྤྱི་གཙུག་ཏུ། ཨོཾ་ཏྲཊ། དཔུང་པ་གཉིས་ལ། ཧཱུྂ་རེ་རེ། སྣ་ལ། ཨོཾ་སརྦ་བིད་སརྦ་ཨཱ་ཝ་ར་ཎ་བི་ཤོ་དྷ་ཡ་ཧ་ན་ཧཱུྂ་ཕཊ། སྐེད་པར། ཨོཾ་སརྦ་བིད་ཧཱུྂ། པུས་མོ་གཡས་ལ། ཨོཾ་སརྦ་ཕཊ། གཡོན་ལ། ཨོཾ་སརྦ་བིད་ཨཱཿ བོལ་གོང་གཡས་ལ། ཨོཾ་སརྦ་བིད་ཏྲཊ། གཡོན་ལ། ཨོཾ་སརྦ་བིད་ཨོཾ། ལོང་བུ་གཡས་ལ། ཨོཾ་སརྦ་བིད་སྭ། གཡོན་ལ། ཨོཾ་སརྦ་བིད་ཨཱཿ སྣ་རྩེར། ཨོཾ་སརྦ་བིད་ཧཱུྂ། མིག་གཡས་ལ། ཨོཾ་སརྦ་བིད་ཏྲཋ། གཡོན་ལ། ཨོཾ་ཤཱ། གསང་བར། ཨོཾ་བྷ། ཞེས་པ་རྣམས་གྲོ་ཤོག་ལ་བྲིས་ལ་སྤྱིན་གྱིས་་་་་་སྦྲང་རྩིའམ་བུ་རམ་གྱིས་ཡི་གེ་ཁ་ནང་དུ་བསྟན་ནས། སྦྱར། མཆོག་ལ་རིགས་ལྔ་ལ་སོགས་རྒྱན་་་་་་སྟོད་གཡོགས་སྨད་གཡོགས་སོགས། གྱིས་བརྒྱན་ལ། གདུང་དེའི་ཡི་དམ་གཙོ་བོ་གང་ཡིན་གསལ་བཏབ་ལ་མཆོད་བསྟོད་བྱས་ནས་ཡེ་ཤེས་པ་གཤེགས་སུ་གསོལ། དམ་ཚིག་པ་རང་ལ་བསྡུས་ལ། གདུགས་རྒྱལ་མཚན་ལ་སོགས་རོལ་མོ་དང་བཅས་པས་་་་་་རས་ལ་སོགས་པའི་སྟན་སྲབ་མོའི་སྟེང་དུ་བཞག་ལ། པུར་ཁང་དུ་་་་་་བུད་ཤིང་བརྩིགས་པའི་སྟེང་དུ་ཅུང་ཟད་དགུ་བར། བཞུགས། པུར་ཁང་སོགས་པུར་ཆས་ཚད་མ་མཐོང་བ་བརྒྱུད་པའི་ཕྱག་ལེན་མ་ནོངས་པ་དང་ལྡན་་་་་་བུད་ཤིང་ཇི་ལྟར་འཚམ་པ་དང་བཅས་པའི་ཕྱི་ནས་ས་ཕག་གི་སྲེག་ཁང་ཟླུམ་པོར་བརྩིགས།

ནུབ་གཉིས་སུ་བྱེད་ན་འདི་ཡན་ཆད་སྔ་ཉིན་བྱའོ། །པས་དེ་ནས་མེ་སྦར་བའི་སྐབས་སུ། མཆོག་ལ། དཔལ་ལྡན་བླ་མ་དགོངས་སུ་གསོལ། ཞེས་དང༌། ཐ་མལ་པ་ལ། གསོན་ཅིག་ཚེ་འདས་རིགས་ཀྱི་བུ༑ སོགས་ཀྱིས་མེ་སྦར། ལྷ་བསྐྱེད་པའི་སྐབས་སུ་མཆོག་གི་གདུང་དཀྱིལ་འཁོར་གྱི་ལྷར་བསྐྱེད་པ་དང༌། ཐ་མལ་པའི་ཕུང་པོ་མཆོད་རྫས་དང་སྲེག་རྫས་སུ་དམིགས་ནས་འབུལ་བའི་ཕྱག་བཞེས་ནི། མཆོག་གི་གདུང་ལ་ཡམ་ཤིང་སོགས་སྲེག་རྫས་འབུལ་བའི་སྤེལ་ཚིག་ནི། དཔལ་ལྡན་བླ་མ་དམ་པའི་ཟག་པ་མེད་པའི་ཐུགས་ཀྱི་དགོངས་པ་ཁྱད་པར་ཅན་གོང་ནས་གོང་དུ་ཡོངས་སུ་རྫོགས་པ་དང༌། ས་ལམ་གྱི་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སྭཱ་ཧཱ། ཐ་མལ་པ་ལ། མེ་ལྷའི་སྐབས་སུ། མེ་ལྷ་རྡོ་རྗེ་ལས་ཀྱི་གཙོ། །ཚེ་འདས་ངན་སོང་སྦྱོང་བ་དང༌། །ལྷ་རྣམས་ཚིམ་པར་བྱ་བའི་ཕྱིར། །འདི་ཉིད་དུ་ནི་ཕྲིན་ལས་མཛོད། །ཅེས་གསོལ་བ་བཏབ་པས། མེ་ལྷའི་ཐུགས་ཀ་ནས་འོད་ཟེར་འཕྲོས། མདུན་དུ་ཚེ་འདས་བཀུག་པར་གྱུར། ཚེ་འདས་ཀྱི་སྙིང་གར་པཾ་ནག་པོ་ལ་སྒོ་གསུམ་གྱི་སྡིག་སྒྲིབ་ཐམས་ཅད་འདུས། སྣ་སྒོར་སྡིག་པ་རྭ་ཅན་གྱི་རྣམ་པར་གྱུར་པ་ཕུང་པོ་དང་སྲེག་རྫས་ལ་ཐིམ་པར་བསམ་ཞིང༌། སྲེག་རྫས་སོ་སོ་རྫོགས་མཚམས༑ པཾ་རེ་རེའི་མཇུག་ཏུ། ཚེ་ལས་འདས་པ་ཆེ་གེ་མོ། ཞེས་བྱ་བའི་སྡིག་པ་དང་སྒྲིབ་པ་ཐམས་ཅད་ཤཱནྟིཾ་ཀུ་རུ་ཡེ་སྭཱ་ཧཱ། ཞེས་དམིགས་པ་དང་སྤེལ་ཚིག་བྱའོ། །འདས་པའི་མེ་ལྷའི་སྐབས་སུ། གཙོ་མོའི་ཐུགས་ཀའི་འོད་ཟེར་གྱིས་ཚེ་འདས་བཀུག་པར་གྱུར། སོགས་གོང་ལྟར་ལ། སྤེལ་ཚིག་ཀྱང་སྔ་མ་ཁོ་ན་ལྟར་བྱའོ། །ཆོག་གཞུང་གོང་དུ་བསྟན་པ་ལྟར་ནོར་འཁྲུལ་སྤངས་པའི་སྤྱི་འགྲོ་ལྟར་ཤེས་དགོས་ལ། རོ་སྲེག་གི་སྐབས་འདིར་ཐབ་དང་མེ་ལྷ་སོགས་ཆོག་བསྒྲིགས་ཐམས་ཅད་ཞི་བ་ཁོ་ན་ལས་གཞན་དུ་མ་སེམས་ཞིག་་་་་མེ་ཞི་བ་ན། རྡོ་རྗེ་བསྡུ་བའི་སྔགས་དང་ཕྱག་རྒྱ་བྱས་ལ། ཛཿཧཱུྂ་བཾ་ཧོཿ ཞེས་པས་རུས་པ་རྣམས་བསྡུས་ཏེ།

སྔར་གྱི་བུམ་ཆུའི་འཕྲོའམ། མེད་ན་གཟུངས་བཟླས་ཏེ། བུམ་ཆུ་ནུས་ལྡན་དུ་བྱས་ནས་གཟུངས་བཟླ་ཞིང་རུས་པ་རྣམས་བཀྲུས་ཏེ་ཞིབ་པར་བཏགས་ནས། སཱཙྪ་ལ་སོགས་པ་བྱའོ། །ཞེས་པའང་ཤཱཀྱའི་དགེ་སློང་ཆོས་ཀྱི་གྲགས་པས་སྨྲས་པའོ།། །།ཤུ་བྷམསྟུ་སརྦ་ཛ་ག་ཏཾ།། 