༄༅། །བཤད་རྒྱུད་འཁྲུལ་འཁོར་རྒྱལ་མཚན་མེ་ལོང་ལས། ཞི་བ་རྒྱས་པ་དབང་གི་དགུག་པ་རེངས་པ་བསྐྲད་པ་དབྱེ་བ་དྲག་པོ་བསད་པ་རྣམས་ཀྱི་འཁྲུལ་འཁོར་ཏེ་འཁྲུལ་འཁོར་ཆེན་མོ་བརྒྱད་བཞུགས་སོ།།

ཡ་མཱ་རི་ན་མོ། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་གསང་བའི་ཡེ་ཤེས། འཇམ་དཔལ་གཤིན་རྗེ་ནག་པོའི་གསང་བ་དེ་ཁོ་ན་ཉིད་ཀྱི་སྙིང་པོ་འཁྲུལ་འཁོར་རིན་པོ་ཆེའི་རྒྱལ་མཚན་འཁྲུལ་གྱི་མེ་ལོང་ཁྲི་དྲུག་སྟོང་པ་ཞེས་བྱ་བ་བཤད་པའི་རྒྱུད་ཆེན་པོའི་ལེའུ་བརྒྱད་བརྒྱ་ལྔ་བཅུ་རྩ་ལྔ་པར། དེ་ནས་རྡོ་རྗེ་འཆང་ཆེན་གྱིས། ལས་ཀྱི་འཁོར་ལོ་འདི་བཤད་དོ། རྩ་བའི་སྒྲུབ་པ་རྫོགས་་་་་ཟླ་གསང་གཞི་བསྙེན་མན་ངག་ཅན་རྟགས་ལྡན་དུ་པ་དེས། རང་གཞུང་བདེ་བའི་་་་་་ལས་གང་སྒྲུབ་དང་མཐུན་པའི་དབེན་གནས་སུ། །ལས་གང་བྱེད་སོ་སོ་འོག་ནས་འབྱུང་བ་ལྟར་་་་་་གང་འདོད་རབ་སྦྱོར་འཁོར་ལོ་བསྐོར། །གཙང་མའི་རས་ལ་རྫས་་་་་་འོག་ནས་འབྱུང་བ་ལྟར་ལས་གང་བྱེད་སོ་སོའི་ཀྱིས་བྱུག །ཐིག་སྐོར་རིམ་པ་བཞིན་དུ་བསྐོར། །དབུས་སུ་ཐིག་བཞི་རྒྱ་གྲམ་བཏབ༑ ༑གསང་མཛོད་་་་་་མཚམས་བཞིར་བཞི་དང་འཁྲུལ་མིག་་་་་་ལྟེ་བ་དང་ཕྱོགས་བཞི་ལྔ། །ཕྱི་རིམ་འཁྲུལ་མིག་དྲུག་གཉིས་ལ། །ཡང་ལོག་ལྕགས་མཁར་གཉན་པོ་བཅུ། །དེ་ལ་གནས་ཤིང་དབུས་སུ་་་་་་ཡ་དང་ཕྱོགས་བཞིར་མ་མེ་དཀྵེ་རྩ་བའི་འབྲུ་ལྔ་དགོད། །གསང་མཛོད་་་་་་མཚམ་བཞིར་ལས་གང་སྒྲུབ་པའི་ས་བོན་དང་འདོད་གསོལ་དམིགས་པའི་རྣམ་པའོ། །དྲུག་གཉིས་་་་་་དེའི་ཕྱིའི་མུ་ཁྱུད་རེའུ་མིག་བཅུ་གཉིས་ལ་མེ་དབལ་གཤེད་ཀྱི་འབྲུ་་་་་་རཱ་ཙ་ས་དོ་རུ་ཎ་ཡོ་ནི་ར་ཡ་ཙ་ནི་རྣམས་འབྲུ་རེ་རེ། །བཅུ་ལ་ཐུགས་ཀྱི་སྙིང་པོ་བཅུ་་་་་་དེའི་ཕྱིའི་མུ་ཁྱུད་རེའུ་མིག་བཅུ་ལ་ཨོཾ་་ཧྲཱིཿཥྚཱི་བི་ཀྲྀ་་ཏཱ་ན་ན་ཧཱུྂ་ཕཊ་རྣམས་འབྲུ་རེ་བྲི། །ཐ་མའི་མུ་ཁྱུད་སྟོང་པ་ལ། །གང་དམིགས་ལས་སྒྲུབ་གསང་སྔགས་་་་་་འོག་ནས་འབྱུང་བ་ལྟར་ལས་སོ་སོའི་སྔགས་ཤམ་བུ་དང་བཅས་པ་དགོད། །གཡས་སྐོར་གཡོན་སྐོར་ཁ་སྦྱར་ལ། །སྔགས་ཀྱི་བདག་པོའི་ལྟེ་་་་་་སྟེང་འཁོར་ལས་གཤིན་དང་འོག་འཁོར་དེའི་ཡུམ་གྱི་བར་བྲིའོ། །དེ་ནི་སྤྱི་རུ་ཤེས་པར་བྱའོ། །ཞི་བའི་ལས་ཀྱི་འཁོར་ལོ་ནི།

ཅུང་ཞི་དཀར་དང་ས་ཞག་དཀར། །གཙང་མའི་ཆུས་བྱུགས་དངུལ་ཆུ་དང༌༑ ༑ག་པུར་ཙནྡན་དཀར་པོ་དང༌། །ཅུ་གང་ཤིང་ཏོག་གི་ཝཾ་དང༌། །ལྷང་ཚེར་དཀར་པོས་འཁོར་ལོ་བྲི། །རི་ཟླུམ་སྣུམ་ལ་འཇམ་པའི་གནས། །དེར་སྒྲུབ་དེ་་་་་་གོང་དུ་བཤད་པའི་རི་དེ་ལྟ་བུའི་སའི་གའུ་ཟླུམ་པོར་སའི་གའུར་གཞུག །རས་ཀྱི་སྐུད་པ་དཀར་པོས་དཀྲི། །ལྷ་རྣམས་མེ་་་་་་རང་ཡ་མཱནྟ་ཀ་དང་འཁོར་ལོ་རྣམ་གཉིས་ལས་གཤིན་སྐུ་མདོག་ལས་མཐུན་དུ་བསྒོམས་པ་ལས་ཐམས་ཅད་ལ་འགྲེ་ཤེལ་ལྟ་བུར་་་་་་དཀར་པོ་བསྒོམ། །མེ་ཏོག་དཀར་པོས་མཆོད་པར་བྱ། །སྦྲང་རྩི་མར་དཀར་སྦྱར་བས་་་་་་འཁོར་ལོ་དང་གའུར་བྱུག །བྱམས་པ་དང་བའི་སེམས་ལྡན་པས། །འོད་ཟེར་དཀར་པོའི་འཕྲོ་འདུ་བྱ། །བསྒྲུབ་་་་་་དགྲ་བགེགས་གང་ཡིན་བྱ་གང་ཡིན་སྙིང་གར་ཐིམ། །ཁོ་བོའི་་་་་་སྡང་སེམས་གནོད་སེམས་ཞི་གྱུར་ཏེ། །བྱང་་་་་་བདག་ཉིད་ལ་སེམས་དད་པའི་སེམས་ལྡན་ཏེ། །ཉོན་མོངས་ཟུག་རྔུ་དག་ཅིང་ཞི༑ ༑དེ་བསམ་གའུ་འཁོར་ལོ་དེ། །ཙནྡན་དཀར་པོའི་མེ་ལ་བསྲོ། །སྔགས་བཟླས་རྫོགས་པའི་འཁོར་ལོ་དེ། །བཀའ་་་་་་མཆོད་རྟེན་རྟེན་རབ་གནས་བྱིན་་་་་་རླབས་ཅན་ནམ། །བྱིན་་་་་་རླབས་དང་ལྡན་་་་་་པའི་ལྷ་ཞི་བའི་སྐུ་རྟེན་་་་་་གྱི་ཐུགས་ཀ་སོགས་སུ་སྦ། །དེས་ནི་དགྲ་སྡང་གནོད་བྱེད་གདོན། །ནད་དང་མཚོན་ཆ་གཅན་གཟན་སོགས། །གནོད་བྱེད་ཉོན་མོངས་ཐམས་ཅད་ནི། །རབ་ཏུ་ཞི་ཞིང་བྱམས་པར་འགྱུར། །དྲག་པོ་་་་་་འཇིགས་བྱེད་གཏུམ་པོའང་་་་་་ཕྱག་རྡོར་ཁྲོ་བོའང་ཞི་བར་ངེས་་་་་་ཀྱི་གཞན་རྣམས་ལ་སྨོས་ཅི་དགོས། །འདི་ལ་ཐེ་ཚོམ་མེད་པར་བཤད། །སརྦ་མ་་་་་་ཞི་བའི་འཁོར་ལོའི་མུ་ཁྱུད་ཕྱི་ལ་འབྲི་བ་དང་བཟླ་བྱའི་སྔགས་ནུ་ཨ་ཨ་མཻ་ཏྲི་ཤནྟི་པཾ་པ་ལ་ཧ་ཧེ་ཤཱནྟིཾ་་་་་་འདི་ཡིས་ཞི་བ་ནས་དབྱེ་བའི་བར་གྱི་ལས་བདུན་པོ་གང་བྱེད་ཀྱང་བཟླས་པའི་ཚེ་ཡ་བརྒྱད་མའམ་ཡ་མ་བཅུ་བདུན་པ་གང་རུང་ལ་ཧྲཱིཿཥྚཱི་་བཅུ་པ་བཏགས་པའི་མཇུག་ཏུ་ལས་གང་བྱེད་ཀྱི་སྔགས་བཏགས་ལ་བཟླ་དགོས་ཀུ་རུ་སྭཱ་ཧཱ།

རྒྱས་པའི་ལས་ཀྱི་འཁོར་ལོ་ནི། །རི་བོ་ལྷུན་སྡུག་ནགས་ཚལ་དང༌། །འབྲས་བུ་མེ་ཏོག་རྒྱས་པའི་སར། །ཀུ་ཤ་སྟར་བུ་ཙནྡན་་་་་་དཀར་པོ་དང༌། །འབྲས་བུ་་་་་་དང་མར་ཡོད་་་་་་པའི་ཤིང་བཅུད་དང༌། །གསེར་དང་ལྡོང་རོས་ཧ་རི་ཏ་་་་་་ཨ་རུ་ར་གསེར་མདོག །ཡུང་བ་ཟངས་ལྕགས་དངུལ་དང་སྤུག །འོ་མ་བི་ཤས་་་་་་བོང་ང་སེར་པོ་འཁོར་ལོ་བྲི། །སྔགས་་་་་་པ་ནུས་ལྡན་དང་རྒོད་་་་་་མི་དཔའ་བོ་དང་ལོངས་སྤྱོད་་་་་་དང་ལྡན་པའི་ཕྱུག་པོ་དང་རིགས་རྒྱུད་ལྡན་པས། །དེ་རྣམས་ཁང་པའི་སའི་གའུ་གྲུ་བཞི་པར་བཅུག་་་་་་གའུར་སྐུད་པ་སེར་པོས་དཀྲི། །ལྷ་རྣམས་གསེར་བཙོ་འདྲ་བར་བསྒོམ༑ ༑མེ་ཏོག་སེར་པོ་སྣ་ཚོགས་མཆོད། །སྦྲང་རྩི་ལན་ཚྭ་རྩི་མར་བྱུག །དགའ་བ་ཡིད་བཞིན་རྒྱས་པ་ཡི། །སེམས་དང་ལྡན་པས་སྔགས་བཟླ་ཞིང༌། །འོད་ཟེར་སེར་པོའི་སྤྲོ་བསྡུ་ཡིས༑ ༑རྒྱལ་སྲིད་འབྲུ་ནོར་ལོངས་སྤྱོད་སོགས། །རབ་ཏུ་རྒྱས་ཤིང་འཕེལ་བར་བསྒོམ། །གའུ་འཁོར་ལོ་སེར་པོའི་ཤིང་་་་་་མེ་ཏོག་སེར་པོ་འཕྱར་བ། །བྱི་ཏང་་་་་་ཀ་དང་ཙནྡན་་་་་་དཀར་པོའི་མེ་ལ་བསྲོ༑ ༑སྐྱེད་མོས་ཚལ་ལམ་མཛོད་ཕུགས་སྦ། །དེ་ཉིད་རིགས་རྒྱུད་ནོར་བུ་འབྲུ། །ཐམས་ཅད་རྒྱས་ཤིང་འཕེལ་འགྱུར་ཏེ། །ལོངས་སྤྱོད་རྒྱལ་ཆེན་བཞི་དང་མཉམ། །ལྡོང་མིག་ཞ་ལག་འཕེལ་འགྱུར་ན། །གཞན་ཀུན་འཕེལ་བར་སྨོས་ཅི་དགོས། །རཏྣ་་་་་་རྒྱས་པའི་འཁོར་ལོའི་ཕྱི་ལ་འབྲི་བ་དང་བཟླ་བྱའི་སྔགས་གུ་ཎ་ཧྲཱིཿབྷའུ་ཤ་ཏ་པོ། ཤ་ན་མ་དེ་ཝ་དཏྟེ་ཡ་བྷའུ་ཤ་ཏ་པུཥྚིཾ་སྥ་ར་ཎཾ་ཀུ་རུ་ཧོཿ དབང་གི་ལས་ཀྱི་འཁོར་ལོ་ནི། །རི་བོ་དགུ་འདུས་ཆུ་ཀླུང་འགྲམ། །གནས་དེར་རྒྱ་སྐྱེགས་ཙནྡན་དམར། །གི་ཝཾ་་་་་་རྒྱ་བོད་གང་རུང་གི་པདྨའི་མེ་ཏོག་དང༌། །རཀྟ་་་་་་བསྒྲུབ་བྱ་ཕོ་ཡིན་ན་རང་གི་སྲིན་མཛུབ་གཡོན་པའི་ཁྲག་དང་བསྒྲུབ་བྱ་མོ་ཡིན་ན་རང་གི་སྲིན་མཛུབ་གཡས་པའི་ཁྲག་མཱུ་ལ་མེ་ཏོག་དམར་་་་་་པོ་གང་རྙེད། །ཁྲེ་་་་་་འབྲུ་དང་ཧུ་་་་་་འབྲུ་ཚེ་མོན་སྲན་གྱིས། །འཁོར་ལོ་ལེགས་བྲིས་སྔགས་རྣམས་དགོད། །གནས་པ་་་་་་གོང་གི་བཤད་པ་དེ་ཉིད་་་་་་ཀྱི་ས་ལ་བྱས་པའི་གའུ་ཟླ་་གམ་གའུར་བཞུགས། །སྐུད་པ་དམར་པོ་སྟོབས་ལྡན་དཀྲི། །ལྷ་རྣམས་བྱུ་རུའི་སྡོང་པོ་འདྲ། །སྣ་ཚོགས་མེ་ཏོག་དམར་པོས་མཆོད། །སྦྲང་རྩི་མར་དང་པདྨས་བྱུག

༑ཆགས་པ་དབང་སྡུད་སེམས་ལྡན་པས། །འོད་ཟེར་དམར་པོ་ལྕགས་ཀྱུའི་དབྱིབས། །བསྒྲུབ་བྱ་གང་ཡིན་སྙིང་གར་ཐིམ། །ཡིད་དང་ཤེས་པ་སྲོག་དབང་པོ། །རང་དབང་མེད་པར་དབང་དུ་སྡུད༑ ༑ཚུར་འདུས་བདག་་་་་་ལ་ཐིམ་་་་་་པས་བདག་་་་་་གི་དབང་་་་་་དུ་འདུས། །དེ་གསལ་གའུ་འཁོར་ལོ་དེ། །ཙནྡན་སེང་ལྡེང་པདྨ་ཀའི། །མེ་ལ་སྲོ་ཞིང་སྔགས་བཟླས་ཏེ། །བདག་ཉིད་འོག་ཏུ་སྦས་བྱས་ན། །སྐྱེ་འགྲོ་མ་ལུས་ཐམས་ཅད་འདུས། །རང་དབང་མེད་པར་བདག་དབང་འགྱུར། །རང་ཉིད་་་་་་གང་སྒྲུབ་་་་་་པའི་ལྷ་དང་གཞན་་་་་་གྱིས་བདག་ལ་ཚུར་རྦད་དང༌། །འཇིག་རྟེན་འཇིག་རྟེན་འདས་པ་ཡི༑ ༑ལྷ་སྲིན་ཕོ་མོ་མ་ལུས་པ། །ངེས་པར་དབང་དུ་འདུ་བར་འགྱུར། །ལྷུན་པོ་རྒྱུད་བཞིའང་དབང་འགྱུར་ན། །གཞན་དག་ཀུན་ལ་སྨོས་ཅི་དགོས། །པཱ་ཤཾ་ཨཱ་ན་ཡ་བྷ་ཤ་་་་་་དབང་གི་འཁོར་ལོའི་ཕྱིའི་མུ་ཁྱུད་ལ་འབྲི་བ་དང་བཟླ་བྱའི་སྔགས་ཏ། པཱ་ཤཾ་ཝ་ཤྱཾ་ཀུ་རུ་ཧྲཱིཿཧཱུྂ་ཛ་ཛཿ །དགུག་་་་་་དབང་གི་པ་ལས་ཀྱི་འཁོར་ལོ་ནི། །རི་བྲག་ཆད་བདུད་་་་་་ཀྱི་ས་དང་རི་བོ་བདུན་་་་་གྱི་ས་དང༌༑ ༑རང་བྱུང་་་་་་པདྨ་རཀྟ་ཁྲག་དང་པླཀྵ་་་་་་དང༌། །མཱུ་ལ་་་་་་དགུག་བྱ་ཕོ་ཡིན་ན་སྒྲུབ་པོའི་སྲིན་མཛུབ་གཡོན་དང་མོ་ཡིན་ན་གཡས་པའི་རཀྟ་གི་ཝཾ་གིས། །འཁོར་ལོ་སྔགས་འབྲི་ཧྲཱིཾ་ཛཿསྤེལ་་་་་་དགུག་བྱའི་མིང་དང༌། །བུད་མེད་ཐོད་པ་ཁ་སྦྱར་་་་་་བའི་ནང་དུ་གཞུག །སྐུད་པ་རྟེན་འབྲེལ་དམར་པོས་དཀྲི། །ལྷ་རྣམས་དམར་སྨུག་ཆགས་པའི་མདོག །མེ་ཏོག་དམར་པོས་མཆོད་ཅིང་བཟླ། །ཅུང་ཞི་དམར་པོས་ལིངྒ་བྱུག་་་་་་འཁོར་ལོ་ཡིན། །གདུང་ཞིང་དབང་སྡུད་སེམས་ལྡན་པས། །འོད་ཟེར་ལྕགས་ཀྱུ་དམར་པོ་ཡིས། །བསྒྲུབ་བྱའི་སྙིང་གའི་སྲོག་རྩ་བཟུང༌། །མགྲིན་པ་ཞགས་པ་དམར་པོས་བཅིངས། །རླུང་གི་ཤུགས་བཞིན་མྱུར་འོང་བསམ། །སེང་ལྡེང་ཙནྡན་་་་་་དམར་པོའི་མེ་ལ་བསྲོ། །སྔགས་བཟླས་གའུ་རང་འོག་གཞུག

།རྟག་པ་་་་་་ལས་མ་གྲུབ་བར་དུ་རྒྱུན་གྱི་ཏིང་འཛིན་་་་་་དང་སྔགས་བཟླ་བ་སོགས་བྱ། །ཤིང་ལོ་སྐམ་པོ་རླུང་བདས་བཞིན། །བསྒྲུབ་བྱ་རང་དབང་མེད་པར་འགུགས། །ཤིང་སྐམ་་་་་་པོའི་རྩེ་མོ་་་་་་འང་རྩར་འགུགས་པར་ནུས་ན། །རྣམ་པར་་་་་་ཤེས་་་་་་པ་དང་ལྡན་་་་་་པ་རྣམས་ལ་སྨོས་ཅི་དགོས། ། ཧ་ར་་་་་་དབང་གི་དགུགས་པའི་འཁོར་ལོའི་ཕྱི་ལ་འབྲི་བའི་སྔགས་དང་བཟླ་བྱའི་སྔགས་ཧ་ར་ཛཿཨཱ་ཀརྵ་ཡ་ཛཿཨཱ་ཀརྵ་ཡ་ཧྲཱིཿ རེངས་པ་ལས་ཀྱི་འཁོར་ལོ་ནི། །དུར་ཁྲོད་རས་ལ་ཡུ་བས་བྲི། །ལཾ་དང་མིང་སྤེལ་སྔགས་རྣམས་དགོད། །ནགས་མ་ཤིང་གི་ཐང་ཆུ་དང༌། །གར་ཕྱིན་ཚ་ལ་གུ་གུལ་ནག །དེ་སྦྱར་རི་རབ་ཆེན་པོ་ཡི། །ས་ཡི་གའུ་་་་་་གྲུ་བཞི་པ་ཁ་སྦྱར་གཞུག །རི་་་་་་གའུ་སྟེང་མའི་རྒྱབ་ངོས་སུ་རབ་རི་བདུན་བཅས་པ་ནི། །སེར་པོ་་་་་་བྲིས་པའི་ངོས་དང་མཚམས་རྣམས་སུ་ཧཱུྂ་བཾ་ལཾ་གྱིས་སྤེལ་་་་་་ཚིག་སྦྱར་བ་བྲིས། །རྡོ་རྗེ་རྒྱ་གྲམ་་་་་་ནིརི་རབ་ཀྱི་་དབུས་ཉིད་་་་་་དུ་བྲིས་ལ་མནན། །གའུ་སྐུད་པ་སེར་པོས་དཀྲིས། །ལྷ་རྣམས་གསེར་མདོག་འདྲ་བར་བསྒོམ། །སྒྲུབ་པ་པོས་་་་་་ལྷོར་བལྟས་སྔགས་བཟླས་འོད་ཟེར་ནི། །སེར་པོ་འཕྲོས་པས་བསྒྲུབ་བྱ་དེ། །རི་རབ་ཆེན་པོས་མནན་པར་བསམ། །རི་རབ་རྡོ་རྗེས་མནན་བྱས་ཏེ༑ ༑འཇིགས་པའི་མེ་འདྲས་བཅིངས་པར་བསམ། །འཁོར་ལོ་རྐང་གཅིག་ཤིང་གཉན་ནམ། །རི་རབ་ཆེན་པོའི་འོག་ཏུ་མནན། །ལྕགས་ཀྱི་ཁྱུད་མོས་བཅིངས་པ་བཞིན། །དམིགས་་་་་་བྱ་དེ་ཉིད་རེངས་གནས་ནས་འགུལ་མི་ནུས། །ལཾ་སྦ་སྠཱ་ནེ་སྠཱ་པ་ན་ལཾ། ལཾ་་་་་་རེངས་པའི་འཁོར་ལོའི་ཕྱིའི་མུ་ཁྱུད་ལ་འབྲི་བ་དང་བཟླ་བའི་སྔགས་ཡ་ཐཱ་པྲ་ར་དྷ་ཀ་ར་སྱ་ཀྲྀཏ་ཏྲཾ། སྟཾ་བྷ་ཡ་ནན་ཀུ་རུ་ལཾ། བསྐྲད་པ་ལས་ཀྱི་འཁོར་ལོ་ནི། །གྲོ་གའམ་ཤིང་ཤུན་དག་ལ་ནི། །བྱ་རོག་་་་་་གི་རྐང་་་་་་གིས་སྨྱུག་་་་་་གུ་བྱ་ཁྲག་གིས་་་་་་བྱ་རོག་གི་ཁྲག་གིས་འཁོར་ལོ་བྲིས། །རླུང་་་་་་བཙོན་ཁང་ཞིར་གི་དཀྱིལ་འཁོར་མིང་བྱང་སྤེལ། །སྨྱོན་པའི་ཐོད་པ་ཁ་སྦྱར་གཞུག་་་་་་ནང་དུ་འཁོར་ལོ། །ནིམྤའི་་་་་་གཏི་མུ་ག་པ་ཤིང་གི་བཅུད་་་་་་འཁོར་ལོ་ལ་བྱུག་དང་སྦྱར།

།ཡུག་མོའི་སྐྲ་སྐུད་ནག་པོས་དཀྲི། །ལྷ་རྣམས་སྐུ་མདོག་ལྗང་སྔོན་བསྒོམ། །གནག་པ་་་་་་དམིགས་བྱ་་བདག་་་་་་གི་འདུན་་་་་་དུ་བསམས་བྱས་ཏེ། །དེའི་་་་་་དམིགས་བྱ་འོག་་་་་་ཏུ་ཡཾ་ལས་རླུང་གི་དལ། །སྔོན་པོ་གཞུ་དབྱིབས་བ་དན་བཞི་་་་་་སྔོན་པོས་མཚན་པ། །དེ་སྟེང་རླུང་གི་རྔ་མོ་ནི།་་༌།སྔོན་པོ་ཁ་སེར་དེ་རྒྱབ་ཏུ། །གནག་པ་བསྐྱོན་ཏེ་དེ་རྒྱབ་ནས། །ཁྲོ་བོ་གཤིན་རྗེ་སྔོ་ནག་པས། །དབྱུག་ཐོས་རྡེག་ཅིང་ལྷོ་ཕྱོགས་སུ། །རང་དབང་མེད་པར་དེད་ནས་འགྲོ་་་་་་བར། །བསམ་ཞིང་བཟླས་པས་སྔགས་རྫོགས་ནས། །དུར་ཁྲོད་་་་་་ཀྱི་རི་མཐོན་་་་་་པོའི་རྩེ་ལ་སྦ་་་་་་འམ་ཡང་ན། །བྱ་རོག་་་་་་གི་སྐེར་བཏགས་་་་་་ནས་བསྐྲད་རླུང་ལ་སྤུར། །འདི་ནི་བསྒྲུབ་བྱ་གང་ཡིན་དེ། །རིགས་་་་་་སྐད་མི་གཅིག་གི་ཡུལ་དུ་བསྐོར་་་་་་ཞིང་འཁྱམ་མོ། །སྦྱོར་བ་འདི་ནི་ཁྲོ་བོ་་་་་་སྟོབས་ཆེན་གྱིས་ཀྱང་མི་ལྡོག་གོ། །ཧཱུྂ་ཕཊ་སྥ་་་་་་བཀྲད་པའི་འཁོར་ལོའི་ཕྱིའི་མུ་ཁྱུད་ལ་འབྲི་བ་དང་བཟླ་བའི་སྔགས་ར་ཎ་ཡཾ་ཕཊ་ཕཊ། ཨུཙྪ་ཏ་ཡ་ཨུཙྪ་ཏ་ཡ་ཡཾ་ཡཾ་ཧཱུྂ་ཕཊ། བ་ཡ་བྷེ་ཨུཙྪ་ཏ་ཡ་ཧཱུྂ་ཕཊ། དབྱེ་བ་ལས་ཀྱི་འཁོར་ལོ་ནི།་་་་༌།རྟ་དང་མ་ཧེའི་ཁྲག་གིས་བྲི། །གནས་བདུན་ས་་་་་་བསྒྲུབ་བྱ་ལ་དེ་གཉིས་་་་་་ཀྱི་གཟུགས་་་་་་བཅོས་ལ། །དེ་ཡི་སྙིང་་་་་་འཁོར་ལོ་གཉིས་གཉིས་ཁ་སྦྱར་ལ་གར་འཁོར་ལོ་གཞུག །གཅིག་གི་་་་་་བསྒྲུབ་བྱའི་གཟུགས་གཉིས་པོ་སྟེང་དུ་གཅིག་་་་་་བརྩེགས་ཏེ་བཞག་སྟེ། །དེ་གཉིས་ཐོད་པའི་གའུར་གཞུག །སྐུད་པ་རྟེན་འབྲེལ་སྔོན་པོས་དཀྲི།་་༌།བྱ་རོག་འུག་པ་རླུང་ལ་འཐབ། །བསམ་གཏན་ལྡན་པས་སྔགས་བཟླས་པ། །བདག་ཉིད་གཤིན་རྗེའི་གཤེད་བསྒོམས་ཏེ། །མདུན་དུ་རྟ་དང་མ་ཧེ་གཉིས་་་་་་ཀྱི། །སྟེང་དུ་གནག་པ་་་་་་གཉིས་པོ་རེ་རེ་བཞོན་་་་་་པར་དམིགས་ཏེ། །གཉིས་ཀའི་ལག་ན་མཚོན་ཆ་ཐོགས། །གཅིག་ལ་གཅིག་་་་་་གིས་རྡེག་་་་་་ཅིང་ཁྲོ་སེམས་ཀྱིས། །འཐབ་ཅིང་ཁྲོ་རྡེག་འཐབ་པར་བསམ། །སྔགས་བཟླས་འཁོར་ལོ་ཐོད་པར་བཅས༑ ༑ཉི་མ་ཕྱེད་ན་དུར་ཁྲོད་་་་་་ཀྱི་དབུས་སུ་སྦ། །ཉི་མའི་་་་་་ཁྱིམ་དང་དུས་ཚོད་་་་་་ཁོའི་དགྲ་གཤེད་ལའོ་་་་་་སྤྲོད། །རྒྱུད་་་་་་མི་གཅིག་ཁོ་ན་གཅིག་་་་་་ཡིན་པས་དེ་ལ་བྱས་ཀྱང་གཉིས་སུ་འབྱེད་་་་་་པར་འགྱུར་ན།་་༌།

ལུས་་་་་་མི་གཉིས་རྒྱུད་ཐ་དད་པ་ཅན་གཉིས་ལ་སྨོས་ཅི་དགོས། །ནྲྀ་ཨ་ཤག་ཤག་་་་་་དབྱེ་བའི་འཁོར་ལོའི་ཕྱིའི་མུ་ཁྱུད་ལ་འབྲི་བ་དང་བཟླ་བའི་སྔགས་ཡ་མ་ནྲྀ་ཤག་པྲ་བེ་ཤ་ཡ་ཕཊ། བི་དྭེ་ཤ་ཡ་ཕཊ་ཕཊ། དེ་ལྟར་འཁོར་ལོའི་སྦྱོར་བ་ཡིས། །ལས་རྣམས་མྱུར་དུ་འགྲུབ་འགྱུར་རོ། །འཇམ་དཔལ་ཁྲི་དྲུག་སྟོང་པ་གསང་སྔགས་སྙིང་པོའི་རྒྱུད་ལས། འཁོར་ལོ་སྦྱོར་བའི་ལེའུ་བརྒྱད་བརྒྱ་ལྔ་བཅུ་ང་ལྔ་པའོ། །དེ་ནས་རྡོ་རྗེ་འཆང་ཆེན་གྱིས། །དྲག་པོ་བསད་པའི་འཁོར་ལོ་བཤད། །དུར་ཁྲོད་རོ་རས་ཞིང་ལྤགས་ལ། །སྐེ་ཚེ་དུག་དང་ནིམྤ་དང༌། །དུར་ཁྲོད་སོལ་བ་ཚ་བ་གསུམ།་་༌།ད་དྷུ་ར་དང་ཙི་ཏྲ་ཀ། །ཚ་བའི་་་་་་དན་རོག་གམ་ཏིལ་མར་མར་ཁུ་དམེ་་་་་་ཡུག་ས་མའི་ཤ་ཁྲག་རུས་སྐྲ་གོས་བ་ལྔ། །ཙནྡན་་་་་་སྨུག་པོ་བི་ཛ་སྲིན་ལག་་་་་་རོའི་སྲིན་ལག་དགྲ་བོ་ཕོ་ལ་གཡོན་དང་མོ་ལ་གཡས་ཁྲག །ཀ་ན་ཀ་ཡི་ཁུ་བ་ཡི།་་༌། ནི་་་་་་ཟླ་གསང་གི་རྒྱུད་རྣམས་སུ་ནི་ར་ཤུ་ཞེས་གསུངས་པ་ནི་མིའི་རུས་པ་བསྲེགས་པ་དཀར་པོ་ཡིན་པར་བཤད་དོ་ར་ཤུ་་་་་་རྫས་དེ་རྣམས་ཀྱི་ཁུ་བ་དང་མི་རུས་བསྲེགས་པ་དཀར་པོའི་ཕྱེ་མ་ཐང་སྐྱ་བཅད་དེ། །ལྡུམ་བུ་ཐང་ཕྲོམ་ཁ་ཤོག་པ།་་་་་་་་་༌། གྲིར་་་་་་ཤི་་་་་་བའི་ཁྲག་དུག་སྣ་རྒྱ་སོལ་་་་་་བཤད་རྒྱུད་ཁྲི་དྲུག་སྟོང་པ་ལེའུ་ལྔ་བརྒྱ་བརྒྱད་ཅུ་པར་གྱི་་་་་་སྣག་ཚས། །སྒྲུབ་པོ་་་་་་སྐྲ་བཤིག་ལྷོར་བལྟས་ཤ་ཆེན་མུར། །ཀཾ་ཀའམ་འུག་པའི་སྒྲོ་རྩའམ། །གྲི་་་་་་འཐབ་ཏུ་བསད་པའི་བོ་རྐང་གིས་་་་་་སྨྱུག་གུའི་ཚབ་བྱས་ལ་འཁོར་ལོ་བྲི། །ཉིན་ཕྱེད་་་་་་དམ་མཚན་ཕྱེད་་་་་་ན་སྒྲུབ་པོ་ཁྲོ་སེམས་ཀྱིས། །མཚོན་ཆའི་འཁོར་ལོ་དྲག་པོ་ནི། །གོང་་་་་་སྔར་བཤད་འཁྲུལ་འཁོར་བཞིན་ལེགས་པར་བྲིས་བྱས་ལ༑ ༑སྣག་ཚ་སྒ་སྒོག་པི་པི་ལིང༌། །ཤིང་ཤག་ས་བོན་ཙི་ཏྲ་ཀ །ལན་ཚྭ་ནག་པོ་ཡུང་ནག་མར། །དུག་སྣ་ཚོགས་དང་ཁྲག་སྣ་ཚོགས། །དེ་དག་སྦྱར་ལ་འཁྲུལ་འཁོར་བྲི། །ཞེས་གསུངས་པའི་རྫས་འདི་རྣམས་ཀྱང་སྣག་ཚར་བསྲེ་དགོས་སོ། །གསང་མཛོད་དོན་པོའི་་་་་་མཚམས་བཞིར་ནྲྀ་ལ་མིང་བྱང་་་་་་གིས་བསྐོར་བ་བྲི། །གཡས་སྐོར་གཡོན་སྐོར་ཁ་སྦྱར་ཏེ། །ཡབ་ཡུམ་་་་་་འཁོར་ལོའི་ཕྱིར་ལས་གཤིན་ཡབ་ཡུམ་བྲི་གཉིས་ཀྱི་ལྟོ་བར་གཞུག

།མིའི་རྒྱུས་པས་འཁོར་ལོ་སྦྱར་བའི་་་་་་རྒྱུས་པས་ཁ་འཚེམ་དོང་རྩང་སྒྲུབ་ཁང་དུ་བཅུག་ཁ་རྩང་གིས་བསྐོར་བརྣག །རྒྱུ་རྟེན་ལིངྒ་་་་་་དགྲའི་དྲི་མས་སྦགས་པའི་ལིང་རྐྱང་གཉིས་བྲིས་ལ་གནས་མུརྡྷ་སྤྱིའི་གནས་ཡིག་ལྟར་གནས་སོ་སོར་བཀོད་འོག་ནས་འབྱུང་བའི་བསད་སྔགས་ཀྱིས་མཐའ་བསྐོར་ལྟོ་བར་མིང་རུས་བྲིས་ལ་ལིངྒ་འཁྲུལ་འཁོར་བར་དུ་བལྟབས་ལ་ལས་སྦྱོར་བྱ། གཅིག་སྦྱིན་སྲེག་བྱ་བའང་ཡིན་ནོ་མིང་བྱང་བཅས། །བབ་ཁང་བཅག་ལ་རྩ་གས་བསྐར། །མོན་པ་་་་་་འམ་གྲི་ཐོད་་་་་་དམ་བསྣོལ་ཐོད་་་་་་འཁྲུལ་འཁོར་བར་དུ་ལིངྒ་བལྟབས་ལ་ཐོད་པ་ཞལ་དབྱེར་བཅུག །དེའི་ཀླད་ཁུང་གནམ་དུ་བསྟན་ལ་བྲུབ་ཁུང་དུ་བཅུག་གོ། །ཤི་ཡུག་གི་སྐྲ་སྐུད་ཀྱི་་གཟུང་ཐག་ལྟག་པ་ཀླད་ཁུང་ནས་དྲང་ངོ་བརྣག ༑འཁྲུལ་འཁོར་རང་མཐར་དམ་་་་་་འཁྲུལ་འཁོར་ཕྱིའི་མུ་ཁྱུད་སྟོང་པ་དེར་འོག་ནས་འབྱུང་བའི་སྔགས་ལ་དམོད་ཤམ་བཏགས་པ་བྲི་བའི་དོན་བསྐུལ་བརླག །སྔགས་པ་ཁྲོ་རྒྱལ་་་་་་བཅའ་གཞི་ཟིན་ནས་སྒྲུབ་པ་ནི་གཤིན་རྗེའི་གཤེད། །དཀྱིལ་འཁོར་གསལ་ཞིང་འདྲིས་པར་བསྒོམ། །དྲག་སྔགས་་་་་་འོག་ནས་འབྱུང་བའི་བར་ཆད་མེད་པར་་་་་་སྨྲ་བ་བཅད་ཅིང་བཟླ། །ཤིན་ཏུ་གཏུམ་རྔམ་་་་་་སྒྲུབ་པོ་ཡ་མཱནྟ་ཀ་འཇིགས་ལ་ཁྲོས། །དུས་མཐའི་བསྐལ་པའི་མེ་ལྟར་འབར། །ཐུགས་ཀའི་ས་བོན་འོད་ཟེར་འཕྲོས། །བ་སྤུའི་བུ་ག་ཐམས་ཅད་ནས། །ཁྲོ་བོ་མདོག་ནག་ཞལ་གཅིག་པ། །ཕྱག་གཉིས་འཁོར་ལོ་ལྕགས་ཀྱུ་ཐོགས། །དེ་སོགས་མཚོན་ཆ་སྣ་ཚོགས་ཐོགས་་་་་་པ། །འཇིགས་་་་་་པ་ཁྲོས་་་་་་པ་དཔག་ཏུ་མེད་པ་མགར་གྱི་ཚ་ཚ་ལྟར་སྤྲོས་པས། །བསྒྲུབ་བྱ་གང་ཡིན་་་་་་དེའི་ལུས་ལ་ཐིམ། །རྣམ་ཤེས་དབུགས་མདངས་སྲོག་ཕྲོགས་ནས། །བྲུབ་ཁུང་་་་་་ནང་གི་རྟེན་འཁྲུལ་འཁོར་བར་་་་་་གྱི་གཟུགས་་་་་་ལིངྒ་ལ་བསྟིམ། །སླར་རང་གི་ཐུགས་ཀ་དང་བ་སྤུའི་བུ་ག་ནས་་་་་་གོང་ལྟར་ཁྲོ་བོ་འཇིགས་་་་་་མང་པོའི་ཚོགས་སྤྲོས།

།བསྒྲུབ་ བྱ་་་་་་འཁྲུལ་འཁོར་བར་གྱི་ལིངྒ་དགྲ་དངོས་སུ་གསལ་བ་ལ་སྣ་ཚོགས་ནད་རྣམས་ཀྱིས་་་་་་ཕབ་བས། །ཁོ་རབ་་ཏུ་་་་་་གདུངས་ཤིང་མནར་ཏེ་་་་་ལུས་སྟོབས་དབང་པོ་ཐམས་ཅད་གུད་ནས་ལུས་ཤ་མེད་པར་རིད་ལ་སྐམ། །གཅེར་བུ་སྡུག་བསྔལ་ཡི་མུག་པ། །ཤུ་བས་ལུས་ཁེངས་མིག་རྩ་ཧྲིག་་་་་ཧྲིག་བྱེད་པ། །རྒྱོབ་སོད་སོགས་ཀྱི་་་་་་སྐད་ངན་་་་་་སྒྲོག་པའི་ཁྲོ་ཚོགས་་་་་་དང་ཤ་ཟ་་་་་་མང་པོ་ས་བསྐོར་་་་་་ཁོའི་ཐ་མ༌། །དེ་རྣམས་ཀྱི་ལག་ཏུ་་་་་་རལ་གྲི་ཕུར་པ་འཁོར་ལོ་མདའ་་་་་་ལ་སོགས་པ། །མཚོན་ཆ་་་་་་མཚོན་ཆ་དཔག་ཏུ་མེད་པ་ཐོགས་པ་དང་ཚབས་ཆེར་བཏབ་ཅིང་་་་་་ཁོའི་ལུས་དུམ་བུར་བརྒྱ་སྟོང་དུ་བཏུབས། །རླུང་ཆེན་གྱིས་གཡེང་གྲང་འཁྱགས་འདར། །མདངས་མེད་ལུས་ལ་མེ་ཆེན་འབར། །ཚ་བས་གདུངས་ཤིང་སྲེག་པར་བྱེད། །ཆུ་བོ་འཇིགས་པའི་རྦ་དྲག་པོའི། །རླབས་ཆེན་པོ་ཡིས་ཁྱེར་ཞིང་བྱིང༌། །ཉམ་ཆུང་བས་ནུབ་རི་ཡིས་མནན། །སྟོབས་ཟངས་ལྕགས་ཀྱི་ཁྱུད་མོས་བཅིངས། །དེ་ལ་ཅེ་སྤྱང་སེང་གེ་སྟག །ཝ་ཁྱི་དོམ་དྲེད་གཅན་གཟན་གྱིས། །བཏུབ་ཅིང་ཤ་ཟ་ཁྲག་འཐུང་བསམ། །ཀཾ་ཀ་བྱ་རྒོད་འུག་པ་ཁྲ། །བྱ་གཅན་མཆུ་རིང་རྔམས་པ་ཡིས། །ཟ་ཞིང་སྙིང་འབྱིན་རྒྱུ་མ་འདྲེན། །སོད་ཅིག་སྒྲ་་་་་་ཅེས་པ་སྒྲོག་གསོད་པར་བསམ། །རྐྱལ་པ་ཁྲག་གིས་གང་བ་ལ། །མཚོན་གྱིས་བཙགས་བཞིན་ཁྲག་འབབ་་་་་་པར་བསམ་་་་་་ཞིང་སྔགས་བཟླ། ། གནག་་་་་་འཁྲུལ་འཁོར་པའི་ལིངྒ་དེ་གཉིས་ལ། །སྐེ་ཚེ་་་་་་གྱི་ནང་དུ་བསྟིམ་རྒྱུ་དང་བསྲེག་རྒྱུའི་རྫས་འདི་རྣམས་སྐབས་འདིར་བཤད་ཀྱང་སྒྲུབ་པ་བྱ་བའི་སྔོན་ནས་ལིང་རྐྱང་གཉིས་ལ་རྫས་འདི་རྣམས་བྱུག་གོ་དང་ནི་ལན་ཚྭ་དང༌། །ནད་ཁྲག་སྣ་ཚོགས་དུག་སྣ་ཚོགས། །ཚ་བའི་མར་ཁུ་བསེ་་་་་་ཞོའི་ཁྲག་བྱུག །གདུག་་་་་་ཤིང་པ་ཅན་གྱི་ཚེར་མ་་་་་་རྣོ་བོ་དང༌། །རྩང་་་་་་དུག་ཤིང་གི་དང་ཕུར་པ་་་་་་གྲི་ལྕགས་ཀྱི་དང་གྲི་་་་་་ལྕགས་ཀྱི་མཚོན་ཆ་དང་ཐོག་ལྕགས་་་་་་ཏེ་ཐོག་ལྡེའུ་སོགས་ཀྱི་ལིངྒ་གཉིས་ལ། །བར་མཚམས་མེད་པར་གདབ་ཅིང་ཕུག

།དེ་་་་་་དེ་ལྟར་བུར་ཐུན་མཚོན་ཆ་གདབ་པའི་ཚེ་ཡི་གོ་ཆ་ཁོའི་སྲུང་བ་་་་་་མ་དང་ཚེ་བསོད་དཔལ་འབྱོར་ཐམས་ཅད་རྣམས།་་༌། ཕྲོགས་ནས་བདག་གི་ཐུགས་ཀར་བསྟིམ། །དེ་་་་་་དགྲ་བོ་ལུས་ཁོང་སྟོང་ལྟ་བུར་བསམས་་་་་་ལ་སྔགས་བཟླ་ཐུན་དྲུག་ཏུ་ཕུར་ཐུན་གདབ་ཅིང་བསྐུལ་དང་བླ་འགུགས་སོགས་བྱ། །བསད་རྟགས་སྤྱི་འགྲོ་ལྟར་བྱུང་ན་་་་་་དེ་ནས་འཁོར་ལོ་ལིངྒ་་་་་་ཐོད་པར་བཅས་་་་་་པ། །དྲེགས་་་་་་པ་ཅན་གནས་ཤིང་གདུག་པའི་དུར་ཁྲོད་དུ། །དགྲའི་གཤེད་དང་བསྟུན་པའི་ཉི་ཁྱིམ་དང་དུས་ཚོད་དང་བསྟུན་ལ་་་་་་གཏད་ཅིང་་་་་་མནན་པ་བྱ་སྲེག་་་་་་ལིང་རྐྱང་གཅིག་པོ་དུག་ཤིང་གི་མེ་ལ་དང་འཕང་་་་་ཟོར་དང་ཐུན་ལྷག་ཐེབས་དང་བསྟུན་ནས་དགྲ་ཕྱོགས་སུ་འཕང་བར་བྱ། །སྤྱོད་ལམ་་་་་་དགྲ་མ་ཤི་བར་དུ་ཟོར་ཐུན་འཕང་ཞིང་གཏད་དམག་དྲང་ངོ་རྒྱུན་གྱི་ཏིང་འཛིན་བྱ། །ཡ་མ་་་་་་འཁྲུལ་འཁོར་ཕྱིའི་མུ་ཁྱུད་དང་ལིང་རྐྱང་གཉིས་ཀྱི་ཐ་མར་འབྲི་བ་དང་བཟླ་རཱ་ཛ་ས་དོ་མེ་ཡ། ཡ་མེ་དོ་རུ་ཎ་ཡོ་ད་ཡ། ཡ་ད་ཡོ་ནི་ར་ཡ་ཀྵེ་ཡ། ཡ་ཀྵེ་ཡ་ཙ་ནི་ར་མ་ཡ། ཨོཾ་ཧྲཱིཿཥྚཱི་བི་ཀྲྀ་ཏཱ་ན་ན་ཧཱུྂ་ཧཱུྂ་ཕཊ་ཕཊ། སྟཾ་བྷ་ཡ་སྟཾ་བྷ་ཡ། ནཱ་ཤ་ཡ་ནཱ་ཤ་ཡ། མཱ་ར་ཡ་མཱ་ར་ཡ་ཧཱུྂ་ཧཱུྂ་ཕཊ་ཕཊ། མཱ་ར་ཡ་ཛཿ མཱ་ར་ཡ་ཕཊ། མཱ་ར་ཡ་ཧཱུྂ། མཱ་ར་ཡ་ནན། ཨོཾ་ཤྲཱི་པ་ར་ཡཀྵ་གུ་ཧྱ་སརྦ་ཏི་ཀི་བཛྲ་ཀཱ་ལ་རཱུ་པ་མ་ར་ཎ་ཕཊ། ཨོཾ་ཡ་མ་བཛྲ་ཙཎྜ་ཧྲིསྟི་བཛྲ་རཀྟ་ཡ་མ་བཾ་བཾ་ཁཱ་ཧི། ཧཱུྂ་ཧཱུྂ་ཨ་མུ་ཀཾ་ཝ་ཤྱཾ་ཀུ་རུ་ཧྲིལ་ཧྲིལ་མཱ་ར་ཡ་ཛཿ མཱ་ར་ཡ་ཛཿ ཨོཾ་ཨོཾ་ཨོཾ། ཧཱུྂ་ཧཱུྂ། ཕཊ་ཕཊ། འདུས་འདུས། རཾ་རཾ། ཡཾ་ཡཾ། རཾ་རཾ། ཧྲིཾ་ཧྲིཾ། དུན་བྷྱོ། དུན་བྷྱོ། ཧཱུྂ་ཧཱུྂ། ཕཊ་ཕཊ། ཨ་མུ་ཀཾ་མཱ་ར་ཡ་དུན་བྷྱོ་་་་་་སྔགས་རིང་འདིའི་མཇུག་ཏུ་སྔར་གཞུང་དུ་བཤད་པའི་ལས་གང་ཡིན་གྱི་ཤམ་བུའི་སྔགས་དེ་བཏགས་ནས་འཁྲུལ་འཁོར་ཞི་དྲག་གི་མུ་ཁྱུད་ལ་བྲིའོ། །གཤིན་རྗེའི་གདུག་པ་འདུལ་བའི་ཕྱིར༑ ༑སངས་རྒྱས་ཐམས་ཅད་གཤིན་རྗེ་ཡི། །དགྲ་གཤེད་སྤྲུལ་ཏེ་འདུལ་མཛད་པའི། །དྲག་པོ་སྔགས་ཀྱི་རིམ་པའོ། །འཇམ་དཔལ་ཁྲི་དྲུག་སྟོང་པ་སྙིང་པོ་མཆོག་གི་རྒྱུད་ལས།

དྲག་པོ་འཁྲུལ་འཁོར་གྱི་ལེའུ་སྟེ་བརྒྱད་བརྒྱ་ལྔ་བཅུ་ང་དྲུག་པའོ། །འཁྲུལ་འཁོར་དེ་རྣམས་ཀྱི་ལག་ལེན་ནི། ལས་གང་སྒྲུབ་ཀྱི་འཁྲུལ་འཁོར་གཞུང་དང་དཔེའུ་རིས་ལྟར་བྲིས་ཟིན་ནས། སོ་སོའི་རྫས་དང་ཚོན་གྱིས་བྱུག །འཁོར་ལོ་གཉིས་ཀྱི་ཕྱིའི་ལས་གཤིན་ཡབ་ཡུམ་བྲིས་པ་ལྟར་བསྐྱེད་བསྟིམ་མཆོད་བསྟོད་ཡ་མ་བཅུ་བདུན་པ་ཅི་གྲུབ་བཟླས། ལས་མཐུན་གྱི་མེ་ཏོག་དོར།་་་་་འདིར་བཤད་པའི་རབ་གནས་ནི་ཤིན་ཏུ་བསྡུས་པ་སྟེ། འདིའི་འཁྲུལ་འཁོར་ཞི་རྒྱས་དབང་དགུག་རེངས་བསྐྲད་དབྱེ་བསད་བརྒྱད་ཀའི་འཁྲུལ་འཁོར་གང་བྱེད་དེ་བྲིས་ཟིན་ནས་རབ་གནས་ནི། འཇམ་དཔལ་དྲི་མ་མེད་པ་གསང་བའི་རྒྱུད་ལས་ལས་ཀྱི་འཁྲུལ་འཁོར་ཆེན་པོ་བཅུ་ལག་ཏུ་བླང་བའི་རིམ་པ་ཆེ་བའི་སྐབས་ཀྱི་འཁྲུལ་འཁོར་རབ་གནས་དེ་ཉིད་འདིར་སྦྱར་ན་ཤིན་ཏུ་ལེགས་སོ་ཡེ་དྷརྨ་བརྗོད། ཞི་རྒྱས་དབང་དང་དེའི་དགུག་པ་རྣམས་ལ་རབ་གནས་དེ་དག་ཟིན་ནས་འཁོར་ལོ་ཁ་སྦྱར། སྟེང་འོག་མ་ནོར་བར་མན་ངག་ལྟར་བལྟབས་ལ་སྣོད་གང་ཡིན་དུ་བཅུག །ལས་མཐུན་གྱི་མཎྜལ་དབུས་སུ་བཞག །མཆོད་གཏོར་བཤམས་ལ་གཞུང་ལྟར་བསྒྲུབ། ཐུན་དྲུག་གམ་བཞིར་ཡ་མཱནྟ་ཀ་ལ་མཆོད་གཏོར་འབུལ་ཞིང་ཕྲིན་བཅོལ་ཐུགས་དམ་བསྐུལ། གྲུབ་ནས་རང་གཞུང་ལྟར་ལས་ལ་སྦྱར། རེངས་བསྐྲད་དབྱེ་བ་རྣམས་ལ་འཁོར་ལོར་རབ་གནས་གྲུབ་ནས་ཁ་སྦྱར་མན་ངག་ལྟར་བལྟབས་ལ་སྣོད་དུ་བཅུག་ནས་བསྒྲུབ། ཐུན་དྲུག་གམ་བཞིར་ཡ་མཱནྟ་ཀ་ལ་མཆོད་གཏོར་འབུལ་ཞིང་ཐུགས་དམ་བསྐུལ་ཕྲིན་ལས་བཅོལ། བཙོན་ཁང་གི་མིང་ཡིག་རྣམས་ལ་དགྲ་བོ་དགུག་གཞུག་ཅི་མང་གིས་བསྟིམ་ཞིང་སྔགས་བཟླ་བ་ལ་འབད། གྲུབ་ནས་རང་གཞུང་ལྟར་ལས་ལ་སྦྱར། དྲག་པོའི་བསད་པ་ལ་ནི་འཁོར་ལོར་རབ་གནས་ཟིན་ནས། ལིང་རྐྱང་གཉིས་ལ་འགུགས་དབྱེ་ཅི་མང་བྱས་པ། ལིང་རྐྱང་གཉིས་འཁོར་ལོའི་བར་དུ་བརྩེགས་ལ་ཕོ་འཁོར་ལ་ཁ་ཕྱོགས་པར་བྱ། འཁོར་ལོ་གཉིས་ཁ་སྦྱར་དུས་དགྲ་དེ་ལས་གཤིན་ཡབ་ཡུམ་གྱི་ལྟོ་བར་ཚུད་པར་བསམ།

མན་ངག་ལྟར་བལྟབས་ལ་ཐོད་པ་ཞལ་དབྱེར་བཅུག །དེ་ཉིད་བྲུབ་ཁུང་དུ་བཅུག །སྒྲུབ་པའི་རིང་ཐུན་དྲུག་གམ་བཞིར་འགུགས་འདྲེན་དྲག་པོ་ཅི་མང་དང༌། ཡ་མཱནྟ་ཀ་དང༌། ལས་གཤིན་བསྐུལ་ཞིང་བླ་འགུགས་དང་ལྷ་དབྱེ་བྱ། ཐུན་བྲབ། བསད་རྟགས་རྫོགས་ནས་འཁོར་ལོ་ལིངྒ་རྣམས་ཚུར་ཕྱུང་ལ། དབྱེ་འགུགས་དང་ཕུར་ཐུན་མཚོན་ཆ་དབབ། ལིང་རྐྱང་གཅིག་དྲག་པོའི་སྦྱིན་སྲེག་བྱ། ལིང་རྐྱང་གཅིག་འཁོར་ལོའི་བར་དུ་བཅུག་ལ་བལྟབ། ཤི་ཡུག་གི་སྐྲས་བཅིང༌། ཐོད་པར་བཅུག །སྦྱིན་སྲེག་གི་ཐལ་བའང་ཐོད་པར་བྱུག །ཐོད་པ་རོ་རས་དང་ཕུང་རེས་དྲིལ་ལ་དུར་ཁྲོད་དུ་མནན༑ ཐུན་ལྷག་དང་ཟོར་དགྲ་ཕྱོགས་སུ་འཕང་ངོ༌། །ལར་ཡང་འདིའི་ལས་ཐམས་ཅད་སྒྲུབ་པའི་རིང་འཁོར་ལོ་ལ་ལས་མཐུན་གྱི་གཟུངས་ཐག་བཏགས་པའི་སྣེ་མོ་རང་གིས་བཟུང་ནས། སྒྲུབ་པོ་གཞན་ཡང་གཤིན་རྗེ་ཐམས་ཅད་ཀྱི་བཤད་རྒྱུད་ཕྱི་མ་འཁྲུལ་འཁོར་རྒྱལ་མཚན་མེ་ལོང་གི་རྒྱུད་ཀྱི་ལེའུ་དོན་བཞི་པར། ཐོད་པ་ཕོ་མོ་གོ་མི་ཟློག །བཟློག་ན་སྔགས་པ་རང་དབང་སྡུད༑ ༑ཅེས་གསུངས་པས། ཐོད་པ་ཞལ་དབྱེ་བྱས་སམ། མ་བྱས་པའམ། འཁྲུལ་འཁོར་འདི་རྣམས་ལ་མ་ལྟོས་པར། དྲག་པོ་མངོན་སྤྱོད་ཀྱི་ལས་མིའི་ཐོད་པ་དང་དུད་འགྲོའི་ཐོད་པར་བཅུག་པའི་རིགས་ཐམས་ཅད་སྒྲུབ་པ་དང་མནན་གཏད་ཀྱི་དུས་ནམ་དུའང་དབག་རྩེ་གནམ་དང་མཚོག་མ་ས་ལ་ཕབ་པ་ཁོ་ན་འོང་བར་བྱ་བ་ཤིན་ཏུ་གལ་ཆེ་སྟེ། སྔགས་པ་རང་དབང་སྡུད་ཅེས་པ་ནི་རང་ཉིད་ལ་བཟློག་ཅིང་ཁོའི་དབང་དུ་འགྱུར་ཞེས་པའི་དོན་ཡིན་ནོ། །ལས་དེ་རྣམས་ཀྱི་འཁོར་ལོ་འབྲི་ཐབས་ནི། འཁྲུལ་འཁོར་གྱི་མུ་ཁྱུད་དང་རེའུ་མིག་ཕྱིའི་སྐུ་སོགས་འདྲ་བ་ལ་ཁ་སྒྱུར་ནི། གསང་མཛོད་བཞི་དང༌། ཕྱིའི་མུ་ཁྱུད་དང་འཁྲུལ་འཁོར་གྱི་ཁ་དོག་གིས་ལས་བསྒྱུར་བ་ཡིན་ཏེ། ཞི་བའི་གསང་མཛོད་དུ། སྭཱ་ཧཱ་ཆེ་གེ་མོ་ཤཱནྟིཾ་ཀུ་རུ་ཡེ་སྭཱ་ཧཱ། རྒྱས་པའི་གསང་མཛོད་དུ། སྭཱ་ཧཱ་ཆེ་གེ་མོ་པུཥྚིཾ་ཀུ་རུ་ཡེ་སྭཱ་ཧཱ།

དབང་གི་གསང་མཛོད་དུ། ཧོཿཆེ་གེ་མོ་ཝ་ཤྱཾ་ཀུ་རུ་ཧོཿ དབང་གི་དགུག་པའི་གསང་མཛོད་དུ ཛཿཧྲཱིཿཆེ་གེ་མོ་ཨཱ་ཀརྵ་ཡ་ཛཿཧྲཱིཿ ཞེས་བྲི། དེའང༌༑ ཞི་རྒྱས་དབང་དང་དབང་གི་དགུག་པ་རྣམས་ཀྱི་ཕོ་འཁོར་གྱི་རེའུ་མིག་གི་ཡིག་འབྲུ་རྣམས་མགོ་ཕྱིར་བསྟན་ལ་ཡི་གེ་ཁ་ཕྱིར་ཟློག །ཕྱིའི་མུ་ཁྱུད་དང་གསང་མཛོད་ཀྱི་སྔགས་རྣམས་མགོ་ནང་བསྟན་ཡི་གེ་རྣལ་མ། མོ་འཁོར་གྱི་རེའུ་མིག་གི་ཡིག་འབྲུ་རྣམས་མགོ་ཕྱིར་བསྟན་ལ་ཡི་གེ་ཁ་རྣལ་མ། གསང་མཛོད་དང་ཕྱིའི་མུ་ཁྱུད་མགོ་ཕྱིར་བསྟན་ཡི་གེ་རྣལ་མ་བྲི། གཤིན་རྗེ་ཕོ་མོ་དང་འཁྲུལ་འཁོར་གྱི་ཁ་དོག་ཞི་བ་དཀར། རྒྱས་པ་སེར། དབང་དམར། དབང་གི་དགུག་པ་དམར་སྨུག་གོ། །རེངས་པའི་འཁྲུལ་འཁོར་གྱི་བཙོན་ཁང་དུ། ལཾ་ཆེ་གེ་མོ་རེངས་པར་གྱིས་ཤིག་ལཾ། བསྐྲད་པའི་བཙོན་ཁང་དུ། ཡཾ་ཆེ་གེ་མོ་ཡུལ་གཞན་དུ་སྐྲོད་ཅིག་ཡཾ། དབྱེ་བའི་བཙོན་ཁང་དུ། ཕཊ་ཆེ་གེ་མོ་དང་ཆེ་གེ་མོ་གཉིས་ཕྱེ་དཀྲུག་གཏོར་ཕཊ། དྲག་པོའི་བསད་པའི་བཙོན་ཁང་དུ། ཧཱུྂ་ནྲྀ་ཆེ་གེ་མོ་སོད་ཅིག་ཆོམ་ཞིག་བརླག་པར་གྱིས་ཤིག་ནྲྀ་ཧཱུྂ། ཞེས་བྲིས། དེའང་རེངས་བསྐྲད་དབྱེ་བསད་བཞིའི་ཕོ་འཁོར་གྱི་རེའུ་མིག་གི་ཡིག་འབྲུ་རྣམས་མགོ་ཕྱི། ཡི་གེ་ཁ་རྣལ་མ། བཙོན་ཁང་དང་ཕྱིའི་མུ་ཁྱུད་ཀྱི་སྔགས་མགོ་ཕྱིར་བསྟན་ཡི་གེ་རྣལ་མ། མོ་འཁོར་གྱི་རེའུ་མིག་ཡིག་འབྲུ་རྣམས་མགོ་ཕྱིར་བསྟན་ཡི་གེ་ཟློག་པ། བཙོན་ཁང་དང་ཕྱིའི་མུ་ཁྱུད་ཀྱི་གསང་སྔགས་མགོ་ནང་བསྟན། ཡི་གེ་རྣལ་མར་བྲི་་་་་་རེངས་པའི་འཁྲུལ་འཁོར་གྱི་ལྷ་དང་འཁོར་ལོ་སེར་པོ། བསྐྲད་པའི་ལྷ་དང་འཁོར་ལོ་ལྗང་སྔོན། དབྱེ་བའི་ལྷ་དང་འཁོར་ལོ་ནི་གཅིག་དམར། གཅིག་སྔོན་པོ། དྲག་པོ་བསད་པའི་ལྷ་དང་འཁོར་ལོ་ནག་པོ། དྲག་པོ་བསད་པ་ལ་ལིང་རྐྱང་གཉིས་བྲིས་པར། འཁྲུལ་འཁོར་གྱི་ཕྱིའི་མུ་ཁྱུད་ལ་འབྲི་བའི་བསད་སྔགས་ཀྱི་ལིངྒའི་མགོ་ནང་བསྟན་དུ་བསྐོར། ཁོང་པར་མིང་རུས་དམོད་པ་ཡོང་སྔགས་མགོ་ནང་བསྟན་དུ་ནྲྀ་ལ་བསྐོར།

གནས་ཡིག་ནི་མུརྡྷ་སྤྱིའི་གནས་ཡིག་ལྟར་བྲི། དེའང་ཞི་རྒྱས་དབང་དགུག་རེངས་བསྐྲད་དབྱེ་བསད་ཀྱི་འཁྲུལ་འཁོར་ཐམས་ཅད་ཀྱི་རེའུ་མིག་རྣམས་ཀྱི་ཡིག་འབྲུ་ཐམས་ཅད་མ་འཛོལ་བར་གཅིག་ཐོག་ཏུ་གཅིག་འབབ་པ་ཞིག་ངེས་པར་དགོས་ལ། དེ་ལྟ་བུ་འབྲི་བའི་ཚུལ་ཡང༌། གསང་བ་དྲུག་ཅུ་པའི་རྒྱུད་ཀྱི་ལེའུ་ཉི་ཤུ་རྩ་བཞི་པར། འཁོར་ལོ་ཡི་གེ་མ་འགྲིགས་ན། །ཡབ་ཡུམ་ཆོ་རོལ་སོང་བས་ན། །འབྲས་བུ་མེད་ལ་བརླག་པར་འགྱུར། །དེས་ན་འགྲིག་པར་བྱ་བ་གཅེས། །འགྲིག་པར་བྱ་བའི་ཐབས་སུ་ནི།་་༌།འཁོར་ལོ་འབྲི་བའི་གཞི་མ་དེ༑ ༑ཆུ་དང་ཞེང་མཉམ་འདྲ་བྱས་ལ། །འཁོར་ལོ་འབྲི་བའི་རང་གནས་ནི། །ཟླུམ་པོ་ཐིག་གིས་བསྐོར་ཙ་ན། །རིམ་པ་རེ་རེ་བསྐོར་བསྐོར་བའི། །ཕོ་ཡི་འཁོར་ལོ་བྲིས་པ་ཡིས། །སྣག་ཚ་མ་བསྐམས་རློན་པ་དེ། །མོ་ཡི་འཁོར་ལོ་དེ་ལ་སྦྱར། །སྣག་ཚ་འགོས་པའི་ཤུལ་དེར་ནི། །མོ་ཡི་མུ་ཁྱུད་རེ་རེས་བསྐོར། །ཡི་གེ་རེ་ལའང་ཕོགས་རེ་བྱ། །སྣག་ཚ་མ་བསྐམས་པར་བྱས་ལ༑ ༑སྣག་ཚ་འགོས་ཤུལ་ལེགས་པར་བྲི། །དེ་ལྟར་བྱས་པའི་སྦྱོར་བ་ཡིས། །འཁོར་ལོའི་རེ་ཁ་རེ་ཁ་མཉམ། །ཡིག་འབྲུ་ཡིག་འབྲུ་མཉམ་པ་འབྱུང༌། །ཞེས་ཕོ་ལྟ་བུ་མུ་ཁྱུད་རེ་རེ་ནས་བསྐོར་བའི་སྣག་ཚ་མ་བསྐམས་པར་མོ་འཁོར་གྱི་གཞི་མ་ལ་ཁ་སྦྱར་ལ་ཕར་ཕྱོགས་སུ་སྣག་ཚ་འགོས་པ་དེ་ཉིད་ཤུལ་དེད་ལ་བསྐོར། ཡིག་འབྲུ་རྣམས་ཀྱང་དེ་བཞིན་དུ་བྱ་བ་ཡིན་ལ། གསང་མཛོད་དང་ཕྱིའི་མུ་ཁྱུད་ལ་ནི་དེ་ལྟར་མི་དགོས་སོ། །ཡང་རྒྱུད་དེ་ཉིད་ལས། འཁོར་ལོ་འབྲི་བའི་དུས་སུ་ནི། །རྣལ་འབྱོར་པ་ནི་རང་ཉིད་ཀྱི། །ལུས་ཀྱི་དྲི་མས་འཁོར་ལོ་ལ། །གོས་སུ་མི་གཞུག་འཁོར་ལོ་བྲི། །ཞེས་རེངས་བསྐྲད་དབྱེ་བསད་བཞིའི་འཁྲུལ་འཁོར་དང༌། ལིངྒ་ལ་རང་ཉིད་ཀྱི་དྲི་མ་མ་སོང་བ་གལ་ཆེ། ཡང་རྒྱུད་དེ་ཉིད་ལས། ཡི་གེ་མ་ནོར་འཁོར་ལོ་ཡི། །རེ་ཁ་མ་ཆད་བྲི་བར་བྱ༑ ༑ཡི་གེ་ནོར་དང་རེ་ཁ་ཆད། །ཡི་གེ་རེ་ཁར་རེག་པ་སོགས། །འཁོར་ལོ་རང་ལ་བཟློག་པའི་རྒྱུ། །ཞེས་སོགས་གསུངས་པས།

འཁྲུལ་འཁོར་འབྲི་བ་ལ་ཤིན་ཏུ་ཡིད་གཞུངས་ནས་བྱའོ༑ ༑འདིའི་འཁྲུལ་འཁོར་ཞི་དྲག་བརྒྱད་པོ་གང་སྒྲུབ་ཀྱང་ནངས་རེ་ཐོ་རངས་བདག་བསྐྱེད་ཡང་ཟློག་གི་ངག་འདོན་གྱི་རྗེས་སུ་ལས་གཤིན་ལྷ་བཅུ་བདུན་པའི་ལས་བྱང་ལོགས་སུ་ཡོད་པ་ལྟར་བྱ་ཞིང༌༑ ཐུན་དྲུག་གམ་བཞིར་འཁྲུལ་འཁོར་ཞི་དྲག་དང་བསྟུན་པའི་ལས་གཤིན་ལྷ་བཅུ་བདུན་པོ་བསྐུལ་བ་སོགས་ཀྱང་ལས་བྱང་དེ་ཉིད་ལྟར་བྱེད་པ་གལ་ཤིན་ཏུ་ཆེ་བ་ཡོད། འཁྲུལ་འཁོར་གྱི་དཔེའུ་རིས་འདི་ཉིད་ཁོ་ན་ལྟར་ལ། འཇམ་དཔལ་དྲི་མེད་ཀྱི་འཁྲུལ་འཁོར་གྱི་སྔགས་མགོ་ནུབ་ངོས་ནས་འཛུགས་པ་འདྲ། ལས་གཤིན་ཡབ་གཡས་དབྱུག་ཐོ་དང་གཡོན་ཞགས་པ། ཡུམ་གཡས་སྤུ་གྲི་དང་གཡོན་ཐོད་ཁྲག་གོ། །དཔེའུ་རིས་མཇུག་ཏུ། གཤིན་རྗེའི་གཤེད་ཀྱི་བཤད་པའི་རྒྱུད་ཆེན། །འཁྲུལ་འཁོར་རྒྱལ་མཚན་མེ་ལོང་རྒྱུད་ལས། འཁྲུལ་འཁོར་ཆེན་པོ་རྣམ་པ་བརྒྱད་པོ། །བཀོལ་ཏེ་བྲིས་འདི་ཆོས་ཀྱི་གྲགས་པའི། །བློ་གྲོས་པདྨའི་ལང་ཚོ་ཆེན་པོ། །འཇམ་མགོན་ཐུགས་རྗེའི་ཉི་ཟེར་མདངས་ཀྱིས། །བསྐྱངས་པའི་དྲིན་ཡིན་གཞན་དྲིན་མེད་དོ།། །།སརྦ་མངྒ་ལཾ།།