༄༅། །གཤིན་རྗེའི་གཤེད་ཡང་ཟློག་གི་བརྒྱུད་པའི་གསོལ་འདེབས་བཞུགས་སོ།།ཀླུ་ཡི་རིགས་མཆོག་་་་་་སྟོན་པས་བྱ་རྒོད་ཕུང་རིར་དཔའ་བར་འགྲོ་བའི་ཏིང་ངེ་འཛིན་གྱི་མདོ་གསུངས་པའི་རྗེས་སུ་འོད་སྲུང་ལ། འཇམ་དཔལ་འདི་སྔོན་འདས་པའི་དུས་རྒྱལ་བ་ཀླུའི་རིགས་མཆོག་ཅེས་བྱ་བར་གྱུར་པ་ཡིན་ནོ། །ཞེས་གསུངས་སོ། །ཀུན་གཟིགས་་་་་་འཇམ་དཔལ་གྱི་ཞིང་བཀོད་རྗེ་བཙུན་འཇམ་དཔལ་མ་འོངས་པའི་དུས་སངས་རྒྱས་པའི་མཚན་ཀུན་ཏུ་གཟིགས་ཞེས་སོགས་རྒྱས་པར་གསུངས་སོ། །འཇམ་དཔལ་དབྱངས།་་་་་འདི་རྗེ་བཙུན་ངག་གི་རྒྱལ་པོ་ད་ལྟ་བྱང་ཆུབ་སེམས་དཔའི་ཚུལ་གྱིས་བཞུགས་པའི་མཚན་ནོ། །བཅོམ་ལྡན་གཤིན་རྗེ་་་་་་མགོན་པོ་ཀུན་གཟིགས་སྙིང་རྗེས་ཁྲོས་པའི་ཚུལ་བསྟན་པ། གསང་བདག་རྡོ་རྗེ་འཛིན། །དགའ་རབ་རྡོ་རྗེ་འཇམ་དཔལ་བཤེས་གཉེན་དང༌། །ཤནྟིཾ་གརྦྷ་ཡེ་ཤེས་སྙིང་པོའི་ཞབས། །ནམ་མཁའི་སྙིང་པོ་ཁྲག་འཐུང་ནག་པོ་དང༌། །གཙུག་ལག་དཔལ་དགེ་སློབ་དཔོན་པདྨ་འབྱུང༌༑ ༑བ་སུ་དྷ་ར་སངས་རྒྱས་ཡེ་ཤེས་ཞབས། །གཏེར་སྟོན་ཞང་ཁྲོམ་ལྷ་རྗེ་གནུབས་ཆུང་དང༌། །མཚུར་སྟོན་རིན་རྡོར་སྐུ་ཞང་དཔལ་གྱི་མཚན། །ཚུལ་ཁྲིམས་རིན་ཆེན་བྱང་ཆུབ་མགོན་པོ་དང༌། །ནམ་མཁའི་མཚན་ཅན་ཚུལ་ཁྲིམས་མཚན་ཅན་དང༌། །རིག་འཛིན་གསང་བ་རྗེ་བཙུན་རཏྣའི་ཞབས། །མཆོག་གྲུབ་རྒྱལ་པོ་མངྒའི་མཚན་ཅན་སོགས། །འཇམ་དཔལ་རྩ་བརྒྱུད་བླ་མའི་ཚོགས་རྣམས་ལ། །གུས་པས་གསོལ་འདེབས་་་་་་ཞེས་སམ། མཆོད་འབུལ་ཞེས་སྐབས་ཐོབ་སྦྱར་ལ། ཕྲིན་ལས་བཞི་གྲུབ་ཅིང༌། །དོན་གཉིས་ལྷུན་གྲུབ་སངས་རྒྱས་ས་ཐོབ་ཤོག །ཅེས་པའང་གཞན་པས་དོན་གཉེརམི་གདའ་ཡང་རང་ལ་ཕན་ཕྱིར་འབྲི་གུང་པ་ཆོས་ཀྱི་གྲགས་པས། འཇམ་དཔལ་ཡང་ཟློག་མེའི་སྤུ་གྲིའི་བརྒྱུད་པ་ལ་གསོལ་འདེབས་དང་མཆོད་འབུལ་ཐུན་མོང་དུ་བྲིས་པས་སེམས་ཅན་ཐམས་ཅད་མགོན་པོ་ཀུན་ཏུ་གཟིགས་ཀྱིས་རྗེས་སུ་འཛིན་པར་གྱུར་ཅིག།

།།སརྦ་མངྒ་ལཾ།།